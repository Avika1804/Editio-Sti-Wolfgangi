\newcommand{\titulus}{\nomenFesti{In Sollemnitate Sacratissimi Cordis Iesu.}}
\newcommand{\festum}{Cordis Iesu}
\newcommand{\aequus}{Cordis Iesu}
\newcommand{\festumveldominica}{Cordis Iesu}
\newcommand{\solemnis}{Cordis Iesu}
\newcommand{\breviori}{Breviori}
\newcommand{\lectioi}{\pars{Lectio I.} \scriptura{Rom. 8, 28-30}

\noindent De Epístola beáti Pauli apóstoli ad Romános.

\noindent Fratres: Scimus autem quóniam diligéntibus Deum ómnia cooperántur in bonum, his, qui secúndum propósitum vocáti sunt. Nam, quos præscívit, et prædestinávit confórmes fíeri imáginis Fílii eius, ut sit ipse primogénitus in multis frátribus; quos autem prædestinávit, hos et vocávit; et quos vocávit, hos et iustificávit; quos autem iustificávit, illos et glorificávit.}
\newcommand{\lectioii}{\pars{Lectio II.} \scriptura{Rom. 8, 31-36}

\noindent Quid ergo dicémus ad hæc? Si Deus pro nobis, quis contra nos? Qui Fílio suo non pepércit, sed pro nobis ómnibus trádidit illum, quómodo non étiam cum illo ómnia nobis donábit? Quis accusábit advérsus eléctos Dei? Deus, qui iustíficat? Quis est qui condémnet? Christus Iesus, qui mórtuus est, immo qui suscitátus est, qui et est ad déxteram Dei, qui étiam interpéllat pro nobis?

\noindent Quis nos separábit a caritáte Christi? Tribulátio an angústia an persecútio an fames an núditas an perículum an gládius? Sicut scriptum est: \emph{«Propter te mortificámur tota die, æstimáti sumus ut oves occisiónis».}}
\newcommand{\lectioiii}{\pars{Lectio III.} \scriptura{Rom. 8, 37-39}

\noindent Sed in his ómnibus supervíncimus per eum, qui diléxit nos. Certus sum enim quia neque mors neque vita neque ángeli neque principátus neque instántia neque futúra neque virtútes neque altitúdo neque profúndum neque ália quǽlibet creatúra póterit nos separáre a caritáte Dei, quæ est in Christo Iesu Dómino nostro.}
\newcommand{\lectioiv}{\pars{Lectio IV.} \scriptura{Opusculum 3, Lignum vitæ, 29-30. 47}

\noindent Ex Opéribus sancti Bonaventúræ epíscopi.

\noindent Consídera et tu, homo redémpte, quis, quantus et qualis est hic, qui pro te pendet in cruce, cuius mors vivíficat mórtuos, cuiúsque tránsitum et cælum luget et terra, et lápides duri scindúntur.

\noindent Porro ut de látere Christi dormiéntis in cruce formarétur Ecclésia, et Scriptúra implerétur quæ dicit: \emph{Vidébunt in quem transfixérunt,} divína est ordinatióne indúltum, ut unus mílitum láncea latus sacrum illud aperiéndo perfóderet, quátenus sánguine cum aqua manánte, prétium effunderétur nostræ salútis, quod a fonte, scílicet cordis arcáno, profúsum, vim daret sacraméntis Ecclésiæ ad vitam grátiæ conferéndam, essétque iam in Christo vivéntibus póculum fontis vivi \emph{saliéntis in vitam ætérnam.}}
\newcommand{\lectiov}{\pars{Lectio V.}

\noindent Surge ígitur, amíca Christi, esto sicut colúmba \emph{nidíficans in summo ore foráminis,} ibi ut \emph{passer invéniens domum,} vigiláre non cesses, ibi tamquam turtur casti amóris pullos abscónde, ibi os appóne, ut háurias aquas de fóntibus Salvatóris. Hic enim est \emph{fons egrédiens de médio paradísi,} qui \emph{in quáttuor divísus cápita} et in corda devóta diffúsus, fecúndat et írrigat univérsam terram.

\noindent Ad hunc fontem vitæ et lúminis curre, cum desidério vivo, quæcúmque es, ánima Deo devóta, et cordis íntima vi ad eum clama: «O ineffábilis decor Dei excélsi et puríssima cláritas lucis ætérnæ, vita omnem vitam vivíficans, lux omne lumen illúminans et consérvans in splendóre perpétuo multifórmia lúmina fulgéntia, ante thronum divinitátis tuæ a primǽvo dilúculo!}
\newcommand{\lectiovi}{\pars{Lectio VI.}

\noindent O ætérnum et inaccessíbile, clarum et dulce proflúvium fontis abscónditi ab óculis ómnium mortálium, cuius profúndum sine fundo, cuius altum sine término, cuius amplitúdo incircumscriptíbilis, et cuius púritas imperturbábilis.

\noindent Ex quo flúvius procédit, \emph{qui lætíficat civitátem Dei,} ut \emph{in voce exsultatiónis et confessiónis} decantémus tibi cántica laudis, experiéntia teste probántes, \emph{quóniam apud te est fons vitæ, et in lúmine tuo vidébimus lumen».}}

\newcommand{\lectiovii}{\pars{Lectio VII.} \scriptura{Lc. 15, 3-7}

\noindent Léctio sancti Evangélii secúndum Lucam.

\noindent In illo témpore: Ait Iesus ad pharisǽos parábolam istam dicens: «Quis ex vobis homo, qui habet centum oves et si perdíderit unam ex illis, nonne dimíttit nonagínta novem in desérto et vadit ad illam, quæ períerat, donec invéniat illam? Et cum invénerit eam, impónit in úmeros suos gaudens et véniens domum cónvocat amícos et vicínos dicens illis: “Congratulámini mihi, quia invéni ovem meam, quæ períerat”.

\noindent Dico vobis: Ita gáudium erit in cælo super uno peccatóre pæniténtiam agénte quam super nonagínta novem iustis, qui non índigent pæniténtia».

\scriptura{Sermo 22,27-30 : CSEL 62, 502-504}

\noindent Ex Expositióne sancti Ambrósii epíscopi in psalmum centésimum décimum octávum.

\noindent \emph{Errávi sicut ovis quæ períerat, quære servum tuum,} quia mandáta tua non sum oblítus. Quære servum tuum, quóniam ovis quæ errávit quærénda est a pastóre, ne péreat. \emph{Errávi,} inquit, sed qui errávit, in viam potest redíre, in viam revocári potest, et pulchre áddidit: \emph{Sicut ovis quæ períerat;} non enim perit qui agnóscit errórem.

\noindent Quære, inquit, \emph{servum tuum, quóniam mandáta tua non sum oblítus.} Veni ergo, Dómine Iesu, quære servum tuum, quære lassam ovem tuam, veni, pastor, quære sicut oves Ioseph. Errávit ovis tua, dum tu moráris, dum tu versáris in móntibus. Dimítte nonagínta novem oves tuas et veni unam ovem quǽrere quæ errávit.

\noindent Veni sine cánibus, veni sine malis operáriis, veni sine mercennário qui per iánuam introíre non nóverit. Veni sine adiutóre, sine núntio, iam dudum te exspécto ventúrum; scio enim ventúrum, \emph{quóniam mandáta tua non sum oblítus.} Veni non cum virga, sed cum caritáte spiritúque mansuetúdinis.

\noindent Quære me, quia te requíro ; quære me, ínveni me, súscipe me, porta me. Potes inveníre quem tu requíris, dignáris suscípere quem invéneris, impónere úmeris quem suscéperis. Non est tibi pium onus fastídio, non tibi óneri est vectúra iustítiæ.

\noindent Veni ergo, Dómine, quia, etsi errávi, tamen \emph{mandáta tua non sum oblítus,} spem medicínæ resérvo. Veni, Dómine, quia et erráticam solus es revocáre qui possis et quos relíqueris non mæstificábis; et ipsi enim peccatóris réditu gratulabúntur. Veni, ut fácias salútem in terris, in cælo gáudium.

\noindent Veni ergo et quære ovem tuam non per sérvulos, non per mercennários, sed per temetípsum.

\noindent {\color{gray} Súscipe me in carne quæ in Adam lapsa est. Súscipe me non ex Sara, sed ex María, ut incorrúpta sit virgo, sed virgo per grátiam ab omni íntegra labe peccáti. Porta me in cruce quæ salutáris errántibus est, in qua sola est réquies fatigátis, in qua sola vivent quicúmque moriúntur.}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{cor}
