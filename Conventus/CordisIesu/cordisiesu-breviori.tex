\newcommand{\titulus}{\nomenFesti{In Sollemnitate Sacratissimi Cordis Iesu.}}
\newcommand{\festum}{Cordis Iesu}
\newcommand{\aequus}{Cordis Iesu}
\newcommand{\festumveldominica}{Cordis Iesu}
\newcommand{\solemnis}{Cordis Iesu}
\newcommand{\breviori}{Breviori}
\newcommand{\matversusi}{\pars{Versus.}

\noindent \Vbardot{} Memor ero óperum Dómini.

\noindent \Rbardot{} Memor ero ab inítio mirabílium suórum.}
\newcommand{\lectioi}{\pars{Lectio I.} \scriptura{Rom. 8, 28-39}

\noindent De Epístola beáti Pauli apóstoli ad Romános.

\noindent Fratres: Scimus autem quóniam diligéntibus Deum ómnia cooperántur in bonum, his, qui secúndum propósitum vocáti sunt.

\noindent Nam, quos præscívit, et prædestinávit confórmes fíeri imáginis Fílii eius, ut sit ipse primogénitus in multis frátribus; quos autem prædestinávit, hos et vocávit; et quos vocávit, hos et iustificávit; quos autem iustificávit, illos et glorificávit.

\noindent Quid ergo dicémus ad hæc? Si Deus pro nobis, quis contra nos? Qui Fílio suo non pepércit, sed pro nobis ómnibus trádidit illum, quómodo non étiam cum illo ómnia nobis donábit?

\noindent Quis accusábit advérsus eléctos Dei? Deus, qui iustíficat?

\noindent Quis est qui condémnet? Christus Iesus, qui mórtuus est, immo qui suscitátus est, qui et est ad déxteram Dei, qui étiam interpéllat pro nobis?

\noindent Quis nos separábit a caritáte Christi? Tribulátio an angústia an persecútio an fames an núditas an perículum an gládius? Sicut scriptum est: \emph{«Propter te mortificámur tota die, æstimáti sumus ut oves occisiónis».}

\noindent Sed in his ómnibus supervíncimus per eum, qui diléxit nos.

\noindent Certus sum enim quia neque mors neque vita neque ángeli neque principátus neque instántia neque futúra neque virtútes neque altitúdo neque profúndum neque ália quǽlibet creatúra póterit nos separáre a caritáte Dei, quæ est in Christo Iesu Dómino nostro.}
\newcommand{\lectioii}{\pars{Lectio II.} \scriptura{Opusculum 3, Lignum vitæ, 29-30. 47}

\noindent Ex Opéribus sancti Bonaventúræ epíscopi.

\noindent Consídera et tu, homo redémpte, quis, quantus et qualis est hic, qui pro te pendet in cruce, cuius mors vivíficat mórtuos, cuiúsque tránsitum et cælum luget et terra, et lápides duri scindúntur.

\noindent Porro ut de látere Christi dormiéntis in cruce formarétur Ecclésia, et Scriptúra implerétur quæ dicit: \emph{Vidébunt in quem transfixérunt,} divína est ordinatióne indúltum, ut unus mílitum láncea latus sacrum illud aperiéndo perfóderet, quátenus sánguine cum aqua manánte, prétium effunderétur nostræ salútis, quod a fonte, scílicet cordis arcáno, profúsum, vim daret sacraméntis Ecclésiæ ad vitam grátiæ conferéndam, essétque iam in Christo vivéntibus póculum fontis vivi \emph{saliéntis in vitam ætérnam.}

\noindent Surge ígitur, amíca Christi, esto sicut colúmba \emph{nidíficans in summo ore foráminis,} ibi ut \emph{passer invéniens domum,} vigiláre non cesses, ibi tamquam turtur casti amóris pullos abscónde, ibi os appóne, ut háurias aquas de fóntibus Salvatóris.

\noindent Hic enim est \emph{fons egrédiens de médio paradísi,} qui \emph{in quáttuor divísus cápita} et in corda devóta diffúsus, fecúndat et írrigat univérsam terram.}
\newcommand{\lectioiii}{\pars{Lectio III.}

\noindent Ad hunc fontem vitæ et lúminis curre, cum desidério vivo, quæcúmque es, ánima Deo devóta, et cordis íntima vi ad eum clama: «O ineffábilis decor Dei excélsi et puríssima cláritas lucis ætérnæ, vita omnem vitam vivíficans, lux omne lumen illúminans et consérvans in splendóre perpétuo multifórmia lúmina fulgéntia, ante thronum divinitátis tuæ a primǽvo dilúculo!

\noindent O ætérnum et inaccessíbile, clarum et dulce proflúvium fontis abscónditi ab óculis ómnium mortálium, cuius profúndum sine fundo, cuius altum sine término, cuius amplitúdo incircumscriptíbilis, et cuius púritas imperturbábilis.

\noindent Ex quo flúvius procédit, \emph{qui lætíficat civitátem Dei,} ut \emph{in voce exsultatiónis et confessiónis} decantémus tibi cántica laudis, experiéntia teste probántes, \emph{quóniam apud te est fons vitæ, et in lúmine tuo vidébimus lumen».}}
\newcommand{\lectiovii}{\pars{Lectio IV.} \scriptura{Mt. 11, 25-30}

\noindent Léctio sancti Evangélii secúndum Matthǽum.

\noindent In illo témpore respóndens Iesus dixit:

\noindent «Confíteor tibi, Pater, Dómine cæli et terræ, quia abscondísti hæc a sapiéntibus et prudéntibus et revelásti ea párvulis. Ita, Pater, quóniam sic fuit plácitum ante te.

\noindent Omnia mihi trádita sunt a Patre meo; et nemo novit Fílium nisi Pater, neque Patrem quis novit nisi Fílius et cui volúerit Fílius reveláre.

\noindent Veníte ad me, omnes, qui laborátis et oneráti estis, et ego refíciam vos.

\noindent Tóllite iugum meum super vos et díscite a me, quia mitis sum et húmilis corde, et inveniétis réquiem animábus vestris. Iugum enim meum suáve, et onus meum leve est».

\scriptura{Hom. 33 : PG 57, 430-431}

\noindent Ex Homíliis sancti Ioánnis Chrysóstomi epíscopi in Matthǽum.

\noindent \emph{Nemo novit Patrem nisi Fílius.} Vide quandonam hæc dicat. Cum nempe per ópera eius poténtiam clare demonstrátam habérent, cum non modo ipsum mirácula patrántem vidíssent, sed ipsi quoque in nómine ipsíus tanta édere potuíssent.

\noindent Deínde, quia díxerat, \emph{Revelásti ea párvulis,} osténdit hoc étiam ad se pertinére: nam ait,\emph{Nemo novit Patrem, nisi Fílius, et cui volúerit Fílius reveláre.}

\noindent Deínde cum per ea quæ díxerat ipsis desidérium indidísset, suámque ineffábilem poténtiam demonstrásset, tunc vocávit illos dicens: \emph{Veníte ad me omnes qui laborátis et oneráti estis, et ego refíciam vos.}

\noindent Non hic et ille, sed omnes qui in sollicitúdine, in tristítia, in peccátis estis.

\noindent Veníte, non ut pœnas éxpetam, sed ut peccáta solvam;

\noindent veníte, non quod glória vestra égeam, sed quod salútem vestram sítiam. Ego, inquit, \emph{refíciam vos.}

\noindent Non ait, Salvos fáciam; sed quod multo magis est, in omni quiéte constítuam.

\noindent {\color{gray} \emph{Tóllite iugum meum super vos, et díscite a me, quia mitis sum et húmilis corde; et inveniétis réquiem animábus vestris. Iugum enim meum suáve est, et onus meum leve.}

\noindent Ne timeátis, inquit, cum iugum audítis: suáve quippe est; ne formidétis quia dixi, onus: leve quippe est.

\noindent Et quómodo supra dixit: \emph{Angústa est porta, et arcta via?} Nempe si segnis sis, si remíssus: ut si supra dicta perféceris, leve erit onus; idcírco nunc illud huiúsmodi esse dixit.

\noindent Quómodo autem id perfícitur? Si húmilis fúeris, mansuétus et modéstus. Hæc quippe virtus mater est omnis philosóphiæ. Quaprópter leges divínas éfferens, hinc íncipit.

\noindent Hic quoque rursum idípsum facit, magnámque ponit mercédem. Non tantum enim, inquit, álteri útilis eris, sed ante omnes tibi réquiem paras. \emph{Inveniétis} enim \emph{réquiem animábus vestris.}

\noindent Ante futúra iam hic tibi dat mercédem, et bravíum nunc præbet: atque hinc et quod seipsum det in exémplum, sermónem reddit acceptiórem.

\noindent Quid enim times? inquit; ne minor habeáris si sis húmilis? Me réspice et mea ómnia a me díscito, et tunc clare scies quantum sit bonum.

\noindent Viden' quómodo omni ex parte ipsos indúcat ad humilitátem?

\noindent A quibus ipse fecit: \emph{Díscite,} inquit, \emph{a me, quia mitis sum;}

\noindent ab iis quæ ipsi lucratúri sunt: nam, \emph{Inveniétis,} inquit, \emph{réquiem animábus vestris;}

\noindent ab iis quæ ipsis largítur: \emph{Refíciam vos,} inquit;

\noindent ab eo quod onus leve effécerit: \emph{iugum enim meum suáve est, et onus meum leve.}}}
\include{cor}
