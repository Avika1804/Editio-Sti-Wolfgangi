\newcommand{\titulus}{\nomenFesti{In Festo Sacratissimi Cordis Iesu.}
\celebratio{Duplex 1. classis.}}
\newcommand{\festum}{Cordis Iesu}
\newcommand{\aequus}{Cordis Iesu}
\newcommand{\festumveldominica}{Cordis Iesu}
\newcommand{\solemnis}{Cordis Iesu}
\newcommand{\lectioi}{\pars{Lectio I.} \scriptura{Is. 12, 1-6}

\noindent De Isaía Prophéta.

\noindent Et dices in die illa: Confitébor tibi, Dómine, quóniam irátus es mihi: convérsus est furor tuus, et consolátus es me. Ecce Deus salvátor meus; fiduciáliter agam, et non timébo: quia fortitúdo mea et laus mea Dóminus, et factus est mihi in salútem. Hauriétis aquas in gáudio de fóntibus salvatóris. Et dicétis in die illa: Confitémini Dómino et invocáte nomen eius; notas fácite in pópulis adinventiónes eius; mementóte quóniam excélsum est nomen eius. Cantáte Dómino, quóniam magnífice fecit; annuntiáte hoc in univérsa terra. Exsúlta et lauda, habitátio Sion, quia magnus in médio tui Sanctus Israël.}
\newcommand{\lectioii}{\pars{Lectio II.} \scriptura{Is. 26, 1-6}

\noindent In die illa cantábitur cánticum istud in terra Iuda: Urbs fortitúdinis nostræ Sion; salvátor ponétur in ea murus et antemurále. Aperíte portas, et ingrediátur gens iusta, custódiens veritátem. Vetus error ábiit: servábis pacem; pacem, quia in te sperávimus. Sperástis in Dómino in sǽculis ætérnis; in Dómino Deo forti in perpétuum. Quia incurvábit habitántes in excélso; civitátem sublímem humiliábit: humiliábit eam usque ad terram.}
\newcommand{\lectioiii}{\pars{Lectio III.} \scriptura{Is. 26, 7-9}

\noindent Sémita iusti recta est, rectus callis iusti ad ambulándum. Et in sémita iudiciórum tuórum, Dómine, sustinúimus te: nomen tuum et memoriále tuum in desidério ánimæ. Anima mea desiderávit te in nocte, sed et spíritu meo in præcórdiis meis de mane vigilábo ad te. Cum féceris iudícia tua in terra, iustítiam discent habitatóres orbis.}
\newcommand{\lectioiv}{\pars{Lectio IV.} \scriptura{Sermo 3. de Passione}

\noindent De Sermóne sancti Bernardi Abbátis.

\noindent Quia semel venímus ad Cor dulcíssimum Iesu, et bonum est nos hic esse, ne sinámus nos fácile avélli ab eo, de quo scriptum est: Recedéntes a te, in terra scribéntur. Quid autem accedéntes? Tu ipse doces nos. Tu dixísti accedéntibus ad te: Gaudéte, quia nómina vestra scripta sunt in cælo. Accedámus ergo ad te, et exsultábimus, et lætábimur in te, mémores Cordis tui. O quam bonum et quam iucúndum habitáre in Corde hoc! Quin pótius dabo ómnia, omnes cogitatiónes et afféctus mentis commutábo, iactans omne cogitátum meum in Cor Dómini Iesu, et sine fallácia illud me enútriet.}
\newcommand{\lectiov}{\pars{Lectio V.}

\noindent Ad hoc templum, ad hæc Sancta sanctórum, ad hanc arcam testaménti adorábo, et laudábo nomen Dómini, dicens cum David: Invéni cor meum, ut orem Deum meum. Et ego invéni Cor regis, fratris, et amíci, benígni Iesu. Et numquid non adorábo? Hoc ígitur Corde tuo, et meo, dulcíssime Iesu, invénto, orábo te Deum meum: admítte tantum in sacrárium exauditiónis tuæ preces meas, immo me totum trahe in Cor tuum. O ómnium pulchritúdine speciosíssime Iesu: ámplius lava me ab iniquitáte mea, et a peccáto meo munda me: ut purificátus per te, ad te puríssimum possim accédere, et in Corde tuo ómnibus diébus vitæ meæ mérear habitáre, et ut vidére simul, et fácere tuam váleam voluntátem!}
\newcommand{\lectiovi}{\pars{Lectio VI.}

\noindent Ad hoc enim perforátum est latus tuum, ut nobis patéscat intróitus. Ad hoc vulnerátum est Cor tuum, ut in illo, et in te ab exterióribus perturbatiónibus absolúti habitáre possímus. Nihilóminus et proptérea vulnerátum est, ut per vulnus visíbile vulnus amóris invisíbile videámus. Quómodo hic ardor mélius osténdi potest, nisi quod non solum corpus, verum étiam ipsum Cor láncea vulnerári permísit? Carnále ergo vulnus, vulnus spirituále osténdit. Quis illud Cor tam vulnerátum non díligat? Quis tam amans non rédamet? Quis tam castum non amplectátur? Nos ígitur adhuc in córpore manéntes, quantum póssumus, amémus, redamémus, amplectámur vulnerátum nostrum, cuius ímpii agrícolæ fodérunt manus et pedes, latus et Cor: stemúsque, ut cor nostrum, durum adhuc et impœ́nitens, amóris sui vínculo constríngere, et iáculo vulneráre dignétur. Quam caritátem Christi patiéntis, et pro géneris humáni redemptióne moriéntis, atque in suæ mortis commemoratiónem instituéntis sacraméntum córporis et sánguinis sui, ut fidéles sub sanctíssimi Cordis sýmbolo devótius ac fervéntius recólant, eiusdémque fructus ubérius percípiant; Clemens décimus tértius ipsíus sacratíssimi Cordis festum nonnúllis ecclésiis celebráre concéssit, Pius nonus illud ad univérsam exténdit Ecclésiam, ac dénique summus Póntifex Leo décimus tértius, orbis cathólici votis obsecúndans, ad ritum dúplicis primæ classis evéxit.}
\newcommand{\lectiovii}{\pars{Lectio VII.} \scriptura{Io. 19, 31-37}

\noindent Léctio sancti Evangélii secúndum Ioánnem.

\noindent In illo témpore: Iudǽi, quóniam parascéve erat, ut non remanérent in cruce córpora sábbato (erat enim magnus dies ille sábbati), rogavérunt Pilátum, ut frangeréntur eórum crura, et tolleréntur. Et réliqua.

\scriptura{Tractatus 120. in Ioannem.}

\noindent Homilía sancti Augustíni Epíscopi.

\noindent Unus mílitum láncea latus eius apéruit, et contínuo exívit sanguis et aqua. Vigilánti verbo Evangelísta usus est, ut non díceret: Latus eius percússit, aut vulnerávit, aut quid áliud, sed apéruit; ut illic quodámmodo vitæ óstium panderétur, unde sacraménta Ecclésiæ manavérunt, sine quibus ad vitam, quæ vera vita est, non intrátur. Ille sanguis qui fusus est, in remissiónem fusus est peccatórum. Aqua illa salutáre témperat póculum: hæc et lavácrum præstat, et potum. Hoc prænuntiábat quod Noë in látere arcæ óstium fácere iussus est, quo intrárent animália, quæ non erant dilúvio peritúra, quibus præfigurabátur Ecclésia.}
\newcommand{\lectioviii}{\pars{Lectio VIII.} \scriptura{Hom. 84}

\noindent De Homilía sancti Ioánnis Chrysóstomi.

\noindent Vides quanti sit véritas? Per ea quæ Iudǽi fáciunt prophetía implétur: ália enim ex hoc manifestáta est. Venérunt ergo mílites, et aliórum fregérunt crura, non Christi; sed ad Iudæórum grátiam conciliándam, latus eius láncea aperuérunt, et mórtuo adhuc insúltant. O péssimam voluntátem ac scelestíssimam! Noli tamen perturbári, o dilectíssime! quæ enim malo illi ánimo patrarunt, veritáti consentiébant. Prophetía hinc impléta est, inquiens: Vidébunt in quem transfixérunt. Neque hoc tantum, sed non creditúris fuit fídei arguméntum, ut Thomæ, et qui cum eo erant. Ad hæc et arcánum mystérium confirmátum est: exívit enim sanguis et aqua. Non casu et simplíciter hi fontes scaturiérunt, sed quóniam ex ambobus Ecclésia constitúta est.
\newcommand{\lectioix}{\pars{Lectio IX.} \scriptura{Liber de ligno Vitæ}

\noindent Homilía sancti Bonaventúræ Epíscopi.

\noindent Porro ut de látere Christi dormiéntis formarétur Ecclésia, divína est ordinatióne indúltum, ut unus mílitum láncea latus sacrum illud aperiéndo perfóderet, quátenus sánguine cum aqua manénte prétium effunderétur nostræ salútis, quod a fonte scílicet Cordis arcáno profúsum, vim daret sacraméntis Ecclésiæ ad vitam grátiæ conferéndam, essétque iam in Christo vivéntibus póculum fontis vivi, saliéntis in vitam ætérnam. Surge ígitur, ánima amíca Christi, vigiláre non cesses, ibi os appóne, ut háurias aquas de fóntibus Salvatóris.}
\include{cor}
