\begin{translatioMulticol}{2}
Ne irascáris Dómine,\\
ne ultra memíneris iniquitátis:\\
ecce cívitas Sancti facta est desérta:\\
Sion desérta facta est: Jerúsalem desoláta est:\\
domus sanctificatiónis tuæ et glóriæ tuæ,\\
ubi laudavérunt te patres nostri.\\
\\
Peccávimus, et facti sumus tamquam immúndus nos,\\
et cecídimus quasi fólium univérsi:\\
et iniquitátes nostræ quasi ventus abstulérunt nos:\\
abscondísti fáciem tuam a nobis,\\
et allisísti nos in manu iniquitátis nostræ.\columnbreak

Vide Dómine, afflictiónem pópuli tui,\\
et mitte quem missúrus es:\\
emítte Agnum dominatórem terræ,\\
de Petra desérti ad montem fíliæ Sion:\\
ut áuferat ipse jugum captivitátis nostræ.\\
\\
Consolámini, consolámini, pópule meus:\\
cito véniet salus tua:\\
quare mœróre consúmeris,\\
quia innovávit te dolor?\\
Salvábo te, noli timére,\\
ego enim sum Dóminus Deus tuus,\\
Sanctus Israel, Redémptor tuus.
\end{translatioMulticol}
