\documentclass[options]{article}
\begin{document}
	Ex Sermónibus sancti Bernárdi abbátis
	\begin{flushright}
		(Sermo 5 in Adventu Domini,1-3: Opera omnia, Edit. cisterc. 4 [1966], 188-190)	
	\end{flushright}
	Tríplicem Dómini advéntum nóvimus. Tértius quidam advéntus est médius inter illos. Illi enim duo manifésti sunt, sed non iste. In prióre quidem in terris visus et cum homínibus conversátus est, quando, sicut ipse testátur, et vidérunt, et odérunt. In posterióre vero \emph{vidébit omnis caro salutáre Dei nostri, et vidébunt in quem transfixérunt.} Médius occúltus est, in quo soli eum in seípsis vident elécti, et salvæ fiunt ánimæ eórum. In primo ergo venit in carne et infirmitáte, in hoc médio in spíritu et virtúte, in último in glória et maiestáte.\\
	\\
	Resp 2 Ecce virgo\\
	\\
	Advéntus síquidem iste médius, via quædam est per quam a primo veniátur ad últimum: in primo Christus fuit redémptio nostra, in último apparébit vita nostra, in isto réquies est et consolátio nostra.\\
	Sed ne cui forte inventítia videántur quæ de hoc advéntu médio dícimus, ipsum audíte: 
	\emph{Si quis díligit me, inquit,sermónes meos servábit, et Pater meus díliget eum, et ad eum veniémus.}
	Legi enim álibi: \emph{Qui timet Deum, fáciet bona;} sed plus áliquid dictum séntio de diligénte, quia sermónes servábit. Ubi ergo servándi sunt? Haud dúbium quin in corde, sicut ait Prophéta: \emph{In corde meo abscóndi elóquia tua, ut non peccem tibi.}\\
	Hoc modo custódi verbum Dei: \emph{Beáti enim qui custódiunt illud.} Ergo traiciátur in víscera quædam ánimæ tuæ; tránseat in affectiónes tuas et in mores tuos. Cómede bonum, et delectábitur in crassitúdine ánima tua. Ne obliviscáris comédere panem tuum, ne exaréscat cor tuum, sed ádipe et pinguédine repleátur ánima tua.\\
	Si sic verbum Dei serváveris, haud dúbium quin ab eo servéris. Véniet enim ad te Fílius cum Patre, véniet Prophéta magnus, qui renovábit Ierúsalem et ille nova facit ómnia. Hoc enim fáciet hic advéntus, ut, \emph{sicut portávimus imáginem terréni, sic portémus et imáginem cæléstis.} Sicut fuit vetus Adam effúsus per totum hóminem, et totum occupávit, ita modo totum obtíneat Christus, qui totum creávit, totum redémit, totum et glorificábit. \\
	\\
	Resp 3 Ave Maria\\
	\\
\end{document}