\newcommand{\lectioi}{\pars{Lectio I.} \scriptura{Ac. 28, 16-20}

\noindent De Actibus Apostolórum.

\noindent Cum autem venissémus Romam, permíssum est Paulo manére sibímet cum custodiénte se mílite. Post tértium autem diem convocávit primos Iudæórum. Cumque conveníssent, dicébat eis: Ego, viri fratres, nihil advérsus plebem fáciens, aut morem patérnum, vinctus ab Ierosólymis tráditus sum in manus Romanórum, qui cum interrogatiónem de me habuíssent, voluérunt me dimíttere, eo quod nulla esset causa mortis in me. Contradicéntibus autem Iudǽis, coáctus sum appelláre Cǽsarem, non quasi gentem meam habens áliquid accusáre. Propter hanc ígitur causam rogávi vos vidére, et álloqui. Propter spem enim Israël caténa hac circúmdatus sum.}
\newcommand{\responsoriumi}{\pars{Responsorium 1.} \scriptura{\Rbardot{} Aug. Serm. 362; \Vbardot{} ibid. Enarr. in Psalmos: Ps: 102, sermo 2; \textbf{H203}}

\vspace{-5mm}

\responsorium{II}{temporalia/resp-christusresurgens.gtex}{}}
\newcommand{\lectioii}{\pars{Lectio II.}

\scriptura{Ac. 28, 21-24}

\noindent At illi dixérunt ad eum: Nos neque lítteras accépimus de te a Iudǽa, neque advéniens áliquis fratrum nuntiávit, aut locútus est quid de te malum. Rogámus autem a te audíre quæ sentis: nam de secta hac notum est nobis quia ubíque ei contradícitur. Cum constituíssent autem illi diem, venérunt ad eum in hospítium plúrimi, quibus exponébat testíficans regnum Dei, suadénsque eis de Iesu ex lege Móysi et prophétis a mane usque ad vésperam. Et quidam credébant his quæ dicebántur: quidam vero non credébant.}
\newcommand{\responsoriumii}{\pars{Responsorium 2.} \scriptura{\Rbardot{} Io. 10, 11; \Vbardot{} I Cor. 5, 7; \textbf{H237}}

\vspace{-5mm}

\responsorium{I}{temporalia/resp-surrexitpastor.gtex}{}}
% Mensus Maius, Lectio III B.M.V.
\newcommand{\lectioiii}{\pars{Lectio III.}

\scriptura{Lib. 3 cap. 4 in fine}

\noindent Ex Tractátu S. Augustini Epíscopi de Sýmbolo ad Catechúmenos.

\noindent Per féminam mors, per féminam vita: per Hevam intéritus, per Maríam salus. Illa, corrúpta, secúta est seductórem: hæc, íntegra, péperit Salvatórem. Illa póculum a serpénte propinátum libénter accépit et viro trádidit, ex quo simul mereréntur occídi: hæc, grátia cælésti désuper infúsa, vitam prótulit, per quam caro mórtua possit resuscitári. Quis est qui hæc operátus est, nisi Vírginis Fílius et vírginum Sponsus, qui áttulit Matri fecunditátem, sed non ábstulit integritátem?}
\input{hebdomadaiii.tex}
\input{sabbato.tex}
