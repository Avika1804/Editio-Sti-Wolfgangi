\newcommand{\titulus}{\nomenFesti{In Assumptione B.M.V.}
\celebratio{Duplex 1. classis.}}
\newcommand{\festum}{Assumptione B.M.V.}
\newcommand{\aequus}{Assumptione B.M.V.}
\newcommand{\festumveldominica}{Assumptione B.M.V.}
\newcommand{\solemnis}{Assumptione B.M.V.}
\newcommand{\mmxxi}{2021}
\newcommand{\lectioi}{\pars{Lectio I.} \scriptura{Ct. 1, 1-4}

\noindent Incípiunt Cántica canticórum.

\noindent \textit{\color{red}(Sponsa)} Osculétur me ósculo oris sui, quia melióra sunt úbera tua vino, fragrántia unguéntis óptimis. Oleum effúsum nomen tuum; ídeo adolescéntulæ dilexérunt te.

\noindent \textit{\color{red}(Chorus Adolescentulárum)} Trahe me: post te currémus in odórem unguentórum tuórum. Introdúxit me rex in cellária sua; exsultábimus et lætábimur in te mémores úberum tuórum super vinum. Recti díligunt te.

\noindent \textit{\color{red}(Sponsa)} Nigra sum, sed formósa, fíliæ Ierúsalem, sicut tabernácula Cedar, sicut pelles Salomónis.}
\newcommand{\lectioii}{\pars{Lectio II.} \scriptura{Ct. 1, 5-9}

\noindent Nolíte me consideráre quod fusca sim, quia decolorávit me sol. Fílii matris meæ pugnavérunt contra me, posuérunt me custódem in víneis, víneam meam non custodívi. Indica mihi, quem díligit ánima mea, ubi pascas, ubi cubes in merídie, ne vagári incípiam post greges sodálium tuórum.

\noindent \textit{\color{red}(Sponsus)} Si ignóras te, o pulchérrima inter mulíeres, egrédere et abi post vestígia gregum, et pasce hædos tuos iuxta tabernácula pastórum. Equitátui meo in cúrribus pharaónis assimilávi te, amíca mea. Pulchræ sunt genæ tuæ sicut túrturis, collum tuum sicut monília.}
\newcommand{\lectioiii}{\pars{Lectio III.} \scriptura{Ct. 1, 10-16}

\noindent Murénulas áureas faciémus tibi vermiculátas argénto.

\noindent \textit{\color{red}(Sponsa)} Dum esset rex in accúbitu suo, nardus mea dedit odórem suum. Fascículus myrrhæ diléctus meus mihi, inter úbera mea commorábitur. Botrus Cypri diléctus meus mihi in víneis Engáddi.

\noindent \textit{\color{red}(Sponsus)} Ecce tu pulchra es, amíca mea, ecce tu pulchra es; óculi tui columbárum.

\noindent \textit{\color{red}(Sponsa)} Ecce tu pulcher es, dilécte mi, et decórus. Léctulus noster flóridus, Tigna domórum nostrárum cédrina, laqueária nostra cypréssina.}
\newcommand{\lectioiv}{\pars{Lectio IV.} \scriptura{Orátio 2 de Dormit. B. M. V., post init}

\noindent Sermo sancti Ioánnis Damascéni.

\noindent Hódie sacra et animáta arca Dei vivéntis, quæ suum in útero concépit Creatórem, requiéscit in templo Dómini, quod nullis est exstrúctum mánibus. Et David exsúltat eius parens, et cum eo choros ducunt Angeli, célebrant Archángeli, Virtútes gloríficant, Principátus exsúltant, Potestátes collætántur, gaudent Dominatiónes, Throni festum diem agunt, laudant Chérubim, glóriam eius prǽdicant Séraphim. Hódie Eden novi Adam paradísum súscipit animátum, in quo solúta est condemnátio, in quo plantátum est lignum vitæ, in quo opérta fuit nostra núditas.}
\newcommand{\lectiov}{\pars{Lectio V.}

\noindent Hódie Virgo immaculáta, quæ nullis terrénis inquináta est afféctibus, sed cæléstibus educáta cogitatiónibus, non in terram revérsa est; sed, cum esset animátum cælum, in cæléstibus tabernáculis collocátur. Ex qua enim ómnibus vera vita manávit, quómodo illa mortem gustáret? Sed cedit legi latæ ab eo quem génuit; et, ut fília véteris Adam, véterem senténtiam súbiit (nam et eius Fílius, qui est vita ipsa, eam non recusávit); ut autem Dei vivéntis Mater, ad illum ipsum digne assúmitur.}
\newcommand{\lectiovi}{\pars{Lectio VI.}

\noindent Heva, quæ serpéntis suggestióni assénsum prǽbuit, partus dolóre, et mortis senténtia damnátur, et in inferórum collocátur penetrálibus. Hanc autem vere beátam, quæ Dei verbo aures prǽstitit, et Spíritus sancti operatióne repléta est, atque ad Archángeli spiritálem salutatiónem, sine voluptáte et viríli consórtio, Dei Fílium concépit, et sine dolóre áliquo péperit, ac totam se Deo consecrávit, quonam modo mors devoráret? quómodo ínferi suscíperent? quómodo corrúptio inváderet corpus illud, in quo vita suscépta est? Huic recta, plana, et fácilis ad cælum paráta est via. Si enim, Ubi ego sum, illic et miníster meus erit, inquit vita et véritas Christus; quómodo non pótius mater cum ipso erit?}
\newcommand{\lectiovii}{\pars{Lectio VII.} \scriptura{Lc. 1, 39-47}

\noindent Léctio sancti Evangélii secúndum Lucam.

\noindent Exsúrgens María in diébus illis ábiit in montána cum festinatióne in civitátem Iudæ. Et réliqua.

\scriptura{Sermo 34: PL 207, 663-665}

\noindent Ex Sermónibus Petri Blesénsis presbýteri.

\noindent Hódie in cúria cælésti inter príncipes et potestátes angélicas celebérrima est gratiárum áctio et vox laudis, quia in cælurn assúmitur Mater Dei. Nos autem pótius plángere quam pláudere decet, qui in hac valle lacrymárum privámur illíus præséntia, quæ nobis erat pública occásio gaudiórum. Speret tamen et exspéctet per eam peregrinátio nostra solátium tempestívum.

\noindent Assúmitur enim ut trahat nos post se in odórem unguentórum suórum; vadit paráre nobis locum; præcédit advocáta fidélis, et potens procuráre nostræ salútis negótium, vadit ad Fílium; amor dabit dona homínibus, tamquam mater Dei, dona regni, regína cæléstium potestátum, cæli et terræ póssidens principátum. Arca fœ́deris longam moram fécerat in Azóto; sed hódie, reducénte David, sollémni exsultatióne suscípitur in Ierúsalem, quia María de valle misériæ et ploratiónis assúmpta cæléstem ingréditur civitátem. Vere benedícta hæc inter mulíeres, et dum Christum in terris súscipit, et dum in cælis a Christo suscípitur. Vere beáta quæ secúre dícere potest: Beátam me dicent omnes generatiónes.}
\newcommand{\lectioviii}{\pars{Lectio VIII.}

\noindent Dum assumerétur beáta Virgo in cælum, mirabántur ángeli lucis et dicébant: Quæ est ista quæ procédit sicut auróra consúrgens, pulchra ut luna, elécta ut sol? O quam pulchra est ascénsio tua, pulchérrima mulíerum! O quam pulchri sunt gressus tui in calceaméntis, fília príncipis! Ea enim caritáte qua vóluit minorári paulo minus ab ángelis, vóluit et ipse matrem suam glorificári præ ángelis.}
\newcommand{\lectioix}{\pars{Lectio IX.}

\noindent Secúre iam potest in cælum ascéndere quæ in terris vitam duxit angélicam; relínquens homínibus pacem, firmans in eis fidem et inexstirpábilem caritátem. Gáudeant hódie Adam et Eva paréntes, aut pótius peremptóres nostri, quia, dum María cælum ingréditur, posteritáti eius reserátur ingréssus. Eva nos duxit in misériam, ista nos exáltat in glóriam. Evæ supérbia nobis ábstulit paradísum, Maríæ humílitas nos revéxit ad cælum.}
\include{assumptione}
