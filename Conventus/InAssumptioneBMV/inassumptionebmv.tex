\newcommand{\titulus}{\nomenFesti{In Assumptione B.M.V.}
\celebratio{Duplex 1. classis.}}
\newcommand{\festum}{Assumptione B.M.V.}
\newcommand{\aequus}{Assumptione B.M.V.}
\newcommand{\festumveldominica}{Assumptione B.M.V.}
\newcommand{\solemnis}{Assumptione B.M.V.}
\newcommand{\lectioi}{\pars{Lectio I.} \scriptura{Ct. 1, 1-4}

\noindent Incípiunt Cántica canticórum.

\noindent \textit{\color{red}(Sponsa)} Osculétur me ósculo oris sui, quia melióra sunt úbera tua vino, fragrántia unguéntis óptimis. Oleum effúsum nomen tuum; ídeo adolescéntulæ dilexérunt te.

\noindent \textit{\color{red}(Chorus Adolescentulárum)} Trahe me: post te currémus in odórem unguentórum tuórum. Introdúxit me rex in cellária sua; exsultábimus et lætábimur in te mémores úberum tuórum super vinum. Recti díligunt te.

\noindent \textit{\color{red}(Sponsa)} Nigra sum, sed formósa, fíliæ Ierúsalem, sicut tabernácula Cedar, sicut pelles Salomónis.}
\newcommand{\lectioii}{\pars{Lectio II.} \scriptura{Ct. 1, 5-9}

\noindent Nolíte me consideráre quod fusca sim, quia decolorávit me sol. Fílii matris meæ pugnavérunt contra me, posuérunt me custódem in víneis, víneam meam non custodívi. Indica mihi, quem díligit ánima mea, ubi pascas, ubi cubes in merídie, ne vagári incípiam post greges sodálium tuórum.

\noindent \textit{\color{red}(Sponsus)} Si ignóras te, o pulchérrima inter mulíeres, egrédere et abi post vestígia gregum, et pasce hædos tuos iuxta tabernácula pastórum. Equitátui meo in cúrribus pharaónis assimilávi te, amíca mea. Pulchræ sunt genæ tuæ sicut túrturis, collum tuum sicut monília.}
\newcommand{\lectioiii}{\pars{Lectio III.} \scriptura{Ct. 1, 10-16}

\noindent Murénulas áureas faciémus tibi vermiculátas argénto.

\noindent \textit{\color{red}(Sponsa)} Dum esset rex in accúbitu suo, nardus mea dedit odórem suum. Fascículus myrrhæ diléctus meus mihi, inter úbera mea commorábitur. Botrus Cypri diléctus meus mihi in víneis Engáddi.

\noindent \textit{\color{red}(Sponsus)} Ecce tu pulchra es, amíca mea, ecce tu pulchra es; óculi tui columbárum.

\noindent \textit{\color{red}(Sponsa)} Ecce tu pulcher es, dilécte mi, et decórus. Léctulus noster flóridus, Tigna domórum nostrárum cédrina, laqueária nostra cypréssina.}
\newcommand{\lectioiv}{\pars{Lectio IV.} \scriptura{Orátio 2 de Dormit. B. M. V., post init}

\noindent Sermo sancti Ioánnis Damascéni.

\noindent Hódie sacra et animáta arca Dei vivéntis, quæ suum in útero concépit Creatórem, requiéscit in templo Dómini, quod nullis est exstrúctum mánibus. Et David exsúltat eius parens, et cum eo choros ducunt Angeli, célebrant Archángeli, Virtútes gloríficant, Principátus exsúltant, Potestátes collætántur, gaudent Dominatiónes, Throni festum diem agunt, laudant Chérubim, glóriam eius prǽdicant Séraphim. Hódie Eden novi Adam paradísum súscipit animátum, in quo solúta est condemnátio, in quo plantátum est lignum vitæ, in quo opérta fuit nostra núditas.}
\newcommand{\lectiov}{\pars{Lectio V.}

\noindent Hódie Virgo immaculáta, quæ nullis terrénis inquináta est afféctibus, sed cæléstibus educáta cogitatiónibus, non in terram revérsa est; sed, cum esset animátum cælum, in cæléstibus tabernáculis collocátur. Ex qua enim ómnibus vera vita manávit, quómodo illa mortem gustáret? Sed cedit legi latæ ab eo quem génuit; et, ut fília véteris Adam, véterem senténtiam súbiit (nam et eius Fílius, qui est vita ipsa, eam non recusávit); ut autem Dei vivéntis Mater, ad illum ipsum digne assúmitur.}
\newcommand{\lectiovi}{\pars{Lectio VI.}

\noindent Heva, quæ serpéntis suggestióni assénsum prǽbuit, partus dolóre, et mortis senténtia damnátur, et in inferórum collocátur penetrálibus. Hanc autem vere beátam, quæ Dei verbo aures prǽstitit, et Spíritus sancti operatióne repléta est, atque ad Archángeli spiritálem salutatiónem, sine voluptáte et viríli consórtio, Dei Fílium concépit, et sine dolóre áliquo péperit, ac totam se Deo consecrávit, quonam modo mors devoráret? quómodo ínferi suscíperent? quómodo corrúptio inváderet corpus illud, in quo vita suscépta est? Huic recta, plana, et fácilis ad cælum paráta est via. Si enim, Ubi ego sum, illic et miníster meus erit, inquit vita et véritas Christus; quómodo non pótius mater cum ipso erit?}
\newcommand{\lectiovii}{\pars{Lectio VII.} \scriptura{Lc. 10, 38-42}

\noindent Léctio sancti Evangélii secúndum Lucam.

\noindent In illo témpore: Intrávit Iesus in quoddam castéllum: et múlier quædam Martha nómine, excépit illum in domum suam. Et réliqua.

\scriptura{Serm. 27 de Verb. Dom. t. 10}

\noindent Homilía sancti Augustíni Epíscopi.

\noindent Sanctum Evangélium cum legerétur, audívimus a fémina religiósa suscéptum esse Dóminum hospítio, eáque Martha vocabátur. Et cum esset ipsa occupáta in cura ministrándi, soror eius María sedébat ad pedes Dómini, et audiébat verbum eius. Laborábat illa, vacábat ista. Illa erogábat, hæc implebátur. Verúmtamen Martha labórans multum in illa occupatióne et negótio ministrándi, interpellávit Dóminum: et de soróre sua conquésta est, quod eam laborántem non adiuváret.}
\newcommand{\lectioviii}{\pars{Lectio VIII.}

\noindent Dóminus autem pro María respóndit Marthæ: et ipse eius factus est advocátus, qui iudex fúerat interpellátus. Martha, inquit, circa multa es occupáta, quando unum est necessárium. María meliórem partem elégit, quæ non auferétur ab ea. Audívimus enim et interpellatiónem interpellántis, et senténtiam iúdicis. Quæ senténtia interpellánti respóndit, suscéptam deféndit. Erat enim María inténta dulcédini verbi Dómini. Inténta erat Martha quómodo pásceret Dóminum: inténta María quómodo pascerétur a Dómino. A Martha convívium Dómino parabátur, in cuius convívio María iam iucundabátur.}
\newcommand{\lectioix}{\pars{Lectio IX.}

\noindent Cum ergo María suáviter audíret verbum dulcíssimum, et corde intentíssimo pascerétur, interpelláto Dómino a soróre sua, quómodo putámus eam timuísse, ne díceret ei Dóminus: Surge, et ádiuva sorórem tuam? Mira enim suavitáte tenebátur: quæ profécto maior est mentis quam ventris. Excusáta est, sedit secúrior. Quómodo autem excusáta? Attendámus, inspiciámus, perscrutémur quod póssumus, ut pascámur et nos.}
\include{assumptione}
