\newcommand{\titulus}{\nomenFesti{In Nativitate S. Ioannis Baptistæ.}
\celebratio{Duplex 1. classis.}}
\newcommand{\festum}{Ioannes Baptista}
\newcommand{\aequus}{Ioannes Baptista}
\newcommand{\festumveldominica}{Ioannes Baptista}
\newcommand{\solemnis}{Ioannes Baptista}
\newcommand{\lectioi}{\pars{Lectio I.} \scriptura{Ier. 1, 1-4}

\noindent De libro Ieremíæ prophétæ.

\noindent Et factum est verbum Dómini ad me dicens: «Priúsquam te formárem in útero, novi te et, ántequam exíres de vulva, sanctificávi te et prophétam géntibus dedi te». 

\noindent Et dixi: «Heu, Dómine Deus! Ecce néscio loqui, quia puer ego sum».}

\newcommand{\lectioii}{\pars{Lectio II.} \scriptura{Ier. 1, 7-10}

\noindent Et dixit Dóminus ad me: «Noli dícere: “Puer sum”, quóniam, ad quoscúmque mittam te, ibis et univérsa, quæcúmque mandávero tibi, loquéris. Ne tímeas a fácie eórum, quia tecum ego sum, ut éruam te», dicit Dóminus.

\noindent Et misit Dóminus manum suam et tétigit os meum et dixit Dóminus ad me: «Ecce dedi verba mea in ore tuo; ecce constítui te hódie super gentes et super regna, ut evéllas et déstruas et dispérdas et díssipes et ædífices et plantes.}

\newcommand{\lectioiii}{\pars{Lectio III.} \scriptura{Ier 1, 17-19}

\noindent Tu ergo accínge lumbos tuos et surge et lóquere ad eos ómnia, quæ ego præcípio tibi: ne tímeas a fácie eórum, alióquin timére te fáciam vultum eórum. 
Ego quippe dedi te hódie in civitátem munítam et in colúmnam férream et in murum ǽreum contra omnem terram régibus Iudæ, princípibus eius et sacerdótibus et pópulo terræ; et bellábunt advérsum te et non prævalébunt, quia tecum ego sum, ait Dóminus, ut erípiam te».}

\newcommand{\lectioiv}{\pars{Lectio IV.} \scriptura{Sermo 293, 1-3: PL 38, 1327-1328}

\noindent Ex Sermónibus sancti Augustíni epíscopi

\noindent Nativitátem Ioánnis quodámmodo consecrátam obsérvat Ecclésia: nec invenítur ullus in pátribus, cuius nativitátem sollémniter celebrémus; celebrámus Ioánnis, celebrámus et Christi: hoc vacáre non potest, et si forte a nobis pro tantæ rei dignitáte minus explicátur, fructuósius tamen et áltius cogitátur. Náscitur Ioánnes de anícula stérili, náscitur Christus de iuvéncula vírgine.

\noindent Non créditur Ioánnes nascitúrus, et fit pater mutus; créditur Christus, et fide concípitur. Proposúimus inquirénda, et discutiénda prædíximus; sed hoc prælocútus sum, et si ómnibus tanti mystérii sínibus perscrutándis non suffícimus vel facultáte vel témpore; mélius vos docébit qui lóquitur in vobis, étiam abséntibus nobis, quem pie cogitátis, quem corde suscepístis, cuius templa facti estis.}

\newcommand{\lectiov}{\pars{Lectio V.}

\noindent Vidétur ergo Ioánnes interiéctus quidam limes testamentórum duórum, véteris et novi. Nam eum esse quodámmodo límitem, Dóminus ipse testátur dicens: \emph{Lex et prophétæ usque ad Ioánnem Baptístam.} Sústinet ergo persónam vetustátis, et præcónium novitátis. Propter persónam vetustátis, de sénibus náscitur; propter persónam novitátis, in viscéribus matris prophéta declarátur. Nondum enim natus ad Sanctæ Maríæ advéntum, exsultávit in útero matris. Iam ibi designátus erat, designátus ántequam natus; cuius præcúrsor esset osténditur, ántequam ab eo viderétur. Divína sunt hæc, et mensúram humánæ fragilitátis excédunt. Postrémo náscitur, áccipit nomen, lingua sólvitur patris. Refer quod factum est ad significántem imáginem rerum.}

\newcommand{\lectiovi}{\pars{Lectio VI.}

\noindent Zacharías tacet et amíttit vocem, donec Ioánnes nascerétur, præcúrsor Dómini, et aperíret vocem. Quid est siléntium Zacharíæ, nisi prophetía latens, et ante prædicatiónem Christi quodam modo occúlta et clausa? Aperítur illíus advéntu, clara fit ventúro eo qui prophetabátur. Hoc est apértio vocis Zacharíæ in nativitáte Ioánnis, quod est discíssio veli in cruce Christi. Ioánnes si seípsum nuntiáret, Zacharíæ os non aperíret. Sólvitur lingua, quia náscitur vox; nam Ioánni iam prænuntiánti Dóminum dictum est: \emph{Tu quis es?} Et respóndit: \emph{Ego sum vox clamántis in erémo.} Vox Ioánnes, Dóminus autem \emph{in princípio erat Verbum.}  Ioánnes vox ad tempus, Christus Verbum in princípio ætérnum.}

\newcommand{\lectiovii}{\pars{Lectio VII.} \scriptura{Io. 6, 57-59}

\noindent Léctio sancti Evangélii secúndum Lucam.

\noindent In illo témpore: Elísabeth implétum est tempus pariéndi, et péperit fílium. Et audiérunt vicíni et cognáti eius, quod magnificávit Dóminus misericórdiam suam cum illa, et congratulabántur ei. Et réliqua.

\vspace{4mm}

\scriptura{Sermo 24 : PL 144, 637}

\noindent Ex Sermónibus sancti Petri Damiani epíscopi

\noindent Hodiérna festívitas, dilectíssimi, toto terrárum orbe conspícua, mentes nostras eo clárius splendóre quodam novæ lucis irrádiat, quo et primórdium nostræ redemptiónis ac veri lúminis ortum ut recolámus invítat. Cui enim meditánti nativitátem Ioánnis, non mox occúrrit natívitas Christi, præsértim cum nascéndi Ioánnem de patre sene et stérili matre, nulla ália exstíterit causa, nisi ut mirabíliter natus præcéderet singuláriter nascitúrum. Amícus vidélicet Sponsum, fámulus Dóminum, vox Verbum, lucérna Solem, præco Iúdicem, salvátus præcúrreret Salvatórem.}

\newcommand{\lectioviii}{\pars{Lectio VIII.}

\noindent Testátur et ipse Ioánnes, hanc esse sui advéntus causam, non ut simplíciter veníret, sed ut Dóminum ad suæ manifestatiónis indícium præveníret. Prævénit eum nascéndo, prædicándo, baptizándo, moriéndo, postrémo et ad ínferos descendéndo.

\noindent Præcéssit ítaque Dóminum, præcéssit et semetípsum. Ante enim quam conciperétur in útero, patérnum os incredúlitas clausit ; quod ipse ántequam loquerétur, expressióne sui nóminis mirabíliter reserávit. Plane cum necdum posset homínibus verba deprómere, pótuit exsultándo laténtem in útero Vírginis Regem cæli matérnis viscéribus nuntiáre.}
\newcommand{\lectioix}{\pars{Lectio IX.}

\noindent Spíritus enim Sanctus qui eum, ántequam vitáles cárperet auras, animávit, ipsum quoque matérni pudóris hospítium, in quo degébat, implévit. Unde Elísabeth : \emph{Ecce,} inquit, \emph{ut facta est vox salutatiónis tuæ in áuribus meis, exsultávit in gáudio infans in útero meo.} Ubi quæréndum est quómodo fíeri pótuit ut in eum Spíritus Sanctus sua dona diffúnderet; cum, iuxta ritum conditiónis humánæ, adhuc \emph{in iniquitátibus concéptus} exsísteret, et necdum originális peccáti vínculum percépta legális observántiæ circumcisióne solvísset.}

\include{ioannes}
