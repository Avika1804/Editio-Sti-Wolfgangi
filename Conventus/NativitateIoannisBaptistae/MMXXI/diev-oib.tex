\newcommand{\titulus}{\nomenFesti{Dominica infra Octavam Nativitatis S. Ioannis Baptistæ.}
\celebratio{Semiduplex.}}
\newcommand{\solemnis}{Die V}
\newcommand{\aequus}{Die V}
\newcommand{\lectioi}{\pars{Lectio I.} \scriptura{1 Reg. 16, 1-5}

\noindent De libro primo Regum.

\noindent Dixítque Dóminus ad Samuélem: Usquequo tu luges Saul, cum ego proiécerim eum ne regnet super Israël? Imple cornu tuum óleo, et veni, ut mittam te ad Isai Bethlehemítem: provídi enim in fíliis eius mihi regem. Et ait Sámuel: Quómodo vadam? áudiet enim Saul, et interfíciet me. Et ait Dóminus: Vítulum de arménto tolles in manu tua, et dices: Ad immolándum Dómino veni. Et vocábis Isai ad víctimam, et ego osténdam tibi quid fácias, et unges quemcúmque monstrávero tibi. Fecit ergo Sámuel sicut locútus est ei Dóminus, venítque in Béthlehem, et admiráti sunt senióres civitátis occurréntes ei: dixerúntque: Pacificúsne est ingréssus tuus? Et ait: Pacíficus: ad immolándum Dómino veni: sanctificámini, et veníte mecum ut ímmolem. Sanctificávit ergo Isai et fílios eius, et vocávit eos ad sacrifícium. Nec enim discumbémus priúsquam huc ille véniat.}
\newcommand{\lectioii}{\pars{Lectio II.} \scriptura{1 Reg. 16, 6-11}

\noindent Cumque ingréssi essent, vidit Eliab, et ait: Num coram Dómino est Christus eius? Et dixit Dóminus ad Samuélem: Ne respícias vultum eius, neque altitúdinem statúræ eius: quóniam abiéci eum, nec iuxta intúitum hóminis ego iúdico: homo enim videt ea quæ parent, Dóminus autem intuétur cor. Et vocávit Isai Abínadab, et addúxit eum coram Samuéle. Qui dixit: Nec hunc elégit Dóminus. Addúxit autem Isai Samma, de quo ait: Etiam hunc non elégit Dóminus. Addúxit ítaque Isai septem fílios suos coram Samuéle: et ait Sámuel ad Isai: Non elégit Dóminus ex istis. Dixítque Sámuel ad Isai: Numquid iam compléti sunt fílii? Qui respóndit: Adhuc réliquus est párvulus, et pascit oves. Et ait Sámuel ad Isai: Mitte, et adduc eum.}
\newcommand{\lectioiii}{\pars{Lectio III.} \scriptura{1 Reg. 16, 12-19}

\noindent Misit ergo, et addúxit eum. Erat autem rufus, et pulcher aspéctu, decoráque fácie: et ait Dóminus: Surge, unge eum: ipse est enim. Tulit ergo Sámuel cornu ólei, et unxit eum in médio fratrum eius: et diréctus est spíritus Dómini a die illa in David, et deínceps. Surgénsque Sámuel ábiit in Ramatha. Spíritus autem Dómini recéssit a Saul, et exagitábat eum spíritus nequam a Dómino. Dixerúntque servi Saul ad eum: Ecce spíritus Dei malus exágitat te. Iúbeat dóminus noster, et servi tui qui coram te sunt quærent hóminem sciéntem psállere cíthara, ut quando arripúerit te spíritus Dómini malus, psallat manu sua, et lévius feras. Et ait Saul ad servos suos: Providéte ergo mihi áliquem bene psalléntem, et addúcite eum ad me. Et respóndens unus de púeris, ait: Ecce vidi fílium Isai Bethlehemítem sciéntem psállere, et fortíssimum róbore, et virum bellicósum, et prudéntem in verbis, et virum pulchrum: et Dóminus est cum eo. Misit ergo Saul núntios ad Isai, dicens: Mitte ad me David fílium tuum, qui est in páscuis.}
\newcommand{\lectioiv}{\pars{Lectio IV.} \scriptura{Homilia 2 in Psalm. 28}

\noindent Sermo sancti Basilíi Magni.

\noindent Vox Dómini super aquas. Qualis vox? super quas aquas? Velut prophetíam accipiámus quod dictum est. Memíneris Ioánnis, qui interrogátus a Iudǽis: Tu quis es? quod respónsum dábimus iis, qui misérunt nos? respóndit: Ego vox clamántis in desérto. Igitur vox Dómini est Ioánnes, Angelus a Deo missus ante fáciem Dómini, ut paráret Dómino plebem perféctam. Hæc ígitur vox super aquas, erat super Iordánem, in quo baptizábat prǽdicans pœniténtiæ baptísmum, et non solum in Iordáne, sed étiam in Ænon prope Salim, quia aquæ multæ erant illic.}
\newcommand{\lectiov}{\pars{Lectio V.}

\noindent Igitur vox Dómini super aquas, Ioánnes est super baptísmum. Illic et Deus maiestátis intónuit: venit enim vox de cælo, dicens: Hic est Fílius meus diléctus, in quo mihi complácui. Tunc étiam Dóminus super aquas multas dignátus est descéndere in baptísma Ioánnis, ut compléret omnem iustítiam quæ in lege est. Vox Dómini in virtúte. Auferet enim debilitátes pópuli per pœniténtiæ baptísmum, per ipsum baptízans in aqua ad pœniténtiam. In virtúte est vox, dicens: Pœniténtiam ágite, appropinquávit enim regnum cælórum: et, Fácite fructus dignos pœniténtiæ.}
\newcommand{\lectiovi}{\pars{Lectio VI.}

\noindent Vox Dómini confringéntis cedros. Potest dici, quod parans Dómino pópulum perféctum, elátas impietátes et contra cognitiónem Dei exaltátas confríngens, ac cónterens, oblíqua faciébat recta. Qui enim omnem collem ac montem humíliat, hic erat qui confringébat cedros, et Dómino viam adæquábat, per hoc quod ad pœniténtiam inducébat altum, et elátum, et supérbum cor. Unde eius præparatiónem suscípiens Dóminus, suo advéntu confrégit oppósitas poténtias, cedros Líbani figuráte dictas. Opórtet enim Dóminum regnáre, donec ponat inimícos sub pedes suos, et cedros istas commínuat.}
\newcommand{\lectiovii}{\pars{Lectio VII.} \scriptura{Lc. 5, 1-11}

\noindent Léctio sancti Evangélii secúndum Lucam.

\noindent In illo témpore: Cum turbæ irrúerent in Iesum, ut audírent verbum Dei, et ipse stabat secus stagnum Genésareth. Et réliqua.

\scriptura{Liber 4 in Lucæ cap. 5 prope finem libri}

\noindent Homilía sancti Ambrósii Epíscopi.

\noindent Ubi Dóminus multis impartívit vária génera sanitátum, nec témpore, nec loco pótuit ab stúdio sanándi turba cohibéri. Vesper incúbuit sequebántur: stagnum occúrrit, urgébant: et ídeo ascéndit in Petri navim. Hæc est illa navis, quæ adhuc secúndum Matthǽum flúctuat, secúndum Lucam replétur píscibus: ut et princípia Ecclésiæ fluctuántis, et posterióra exuberántis agnóscas. Pisces enim sunt, qui hanc enávigant vitam. Ibi adhuc discípulis Christus dormit, hic prǽcipit; dormit enim tépidis, perféctis vígilat.}
\newcommand{\lectioviii}{\pars{Lectio VIII.}

\noindent Deníque et si áliis imperátur, ut laxent rétia sua, soli tamen Petro dícitur, Duc in altum: hocest in profúndum disputatiónum. Quid enim tam altum, quam altitúdinem divitiárum vidére, scire dei fílium, et professiónem divínæ generatiónis assúmere? Quam licet mens humána non queat plena ratiónis investigatióne comprehéndere, fídei tamen plenitúdo compléctitur. Nam etsi non licet mihi scire, quemádmodum natus sit; non licet tamen nescíre, quod natus sit. Sériem generatiónis ignóro, sed auctoritátem generatiónis agnósco. Non interfúimus cum ex patre dei fílius nascerétur; sed interfúimus, cum a patre dei fílius dicerétur.}
\newcommand{\lectioix}{\pars{Lectio IX.}

\noindent Si deo non crédimus, cui crédimus? Omnia enim, quæ crédimus, uel visu crédimus, uel audítu. Visus sæpe fállitur, audítus in fide est. An asseréntis persóna discútitur? Si viri boni dícerent, nefas putarémus non crédere: Deus ásserit, probat fílius, refúgiens sol faterétur, tremens terra testátur. In hoc altum disputatiónis Ecclésia a Petro dúcitur: ut vídeat hinc resurgéntem dei fílium, inde spíritum sanctum profluéntem. Quæ sunt autem apostolórum quæ laxári iubéntur rétia, nisi verbórum complexiónes, et quasi quidam oratiónis sinus, et disputatiónum recéssus, qui eos quos cœ́perint non amíttant? Et bene apostólica instruménta piscándi rétia sunt, quæ non captos périmunt sed resérvant, et de profúndo ad lumen éxtrahunt.}
\include{ioannes}
