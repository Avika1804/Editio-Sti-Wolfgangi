\newcommand{\lectioi}{\pars{Lectio I.} \scriptura{4 Reg. 4, 1-4}

\noindent De libro quarto Regum.

\noindent Múlier autem quædam de uxóribus prophetárum clamábat ad Eliséum, dicens: Servus tuus vir meus mórtuus est, et tu nosti quia servus tuus fuit timens Dóminum; et ecce créditor venit ut tollat duos fílios meos ad serviéndum sibi. Cui dixit Eliséus: Quid vis ut fáciam tibi? Dic mihi, quid habes in domo tua? At illa respóndit: Non hábeo ancílla tua quidquam in domo mea, nisi parum ólei, quo ungar. Cui ait: Vade, pete mútuo ab ómnibus vicínis tuis vasa vácua non pauca; et ingrédere et claude óstium tuum, cum intrínsecus fúeris tu et fílii tui, et mitte inde in ómnia vasa hæc; et, cum plena fúerint, tolles.}
\newcommand{\responsoriumi}{\pars{Responsorium 1.} \scriptura{\Rbardot{} Ex oratione Manassæ \Vbardot{} ibidem; \textbf{H396}}

\vspace{-5mm}

\responsorium{III}{temporalia/resp-peccavisupernumerum-CROCHU.gtex}{}}
\newcommand{\lectioii}{\pars{Lectio II.} \scriptura{4 Reg. 4, 5-10}

\noindent Ivit ítaque múlier et clausit óstium super se et super fílios suos; illi offerébant vasa, et illa infundébat. Cumque plena fuíssent vasa, dixit ad fílium suum: affer mihi adhuc vas. Et ille respóndit: Non hábeo. Stetítque óleum. Venit autem illa et indicávit hómini Dei. Et ille, Vade, inquit, vende óleum et redde creditóri tuo; tu autem et fílii tui vívite de réliquo. Facta est autem quædam dies, et transíbat Eliséus per Sunam. Erat autem ibi múlier magna, quæ ténuit eum et ut coméderet panem; cumque frequénter inde transíret, divertébat ad eam ut coméderet panem. Quæ dixit ad virum suum: Animadvérto quod vir Dei sanctus est iste, qui transit per nos frequénter: faciámus ergo ei cenáculum parvum, et ponámus ei in eo léctulum, et mensam, et sellam, et candelábrum, ut, cum vénerit ad nos, máneat ibi.}
\newcommand{\responsoriumii}{\pars{Responsorium 2.} \scriptura{\Rbardot{} Cf. 1 Reg. 8, 28 \Vbardot{} 2 Paralip. 6, 14; \textbf{H396}}

\vspace{-5mm}

\responsorium{IV}{temporalia/resp-exaudisti-CROCHU.gtex}{}}
\newcommand{\lectioiii}{\pars{Lectio III.} \scriptura{4 Reg. 4, 11-17}

\noindent Facta est ergo dies quædam, et véniens divértit in cenáculum et requiévit ibi. Dixítque ad Giézi púerum suum: Voca Sunamítidem istam. Qui, cum vocásset eam et illa stetísset coram eo, dixit ad púerum suum: Lóquere ad eam: Ecce, sédule in ómnibus ministrásti nobis, quid vis ut fáciam tibi? Numquid habes negótium, et vis ut loquar regi, sive príncipi milítiæ? Quæ respóndit: In médio pópuli mei hábito. Et ait: Quid ergo vult ut fáciam ei? Dixítque Giézi: Ne quæras, fílium enim non habet, et vir eius senex est. Præcépit ítaque ut vocáret eam; quæ cum vocáta fuísset, et stetísset ante óstium, dixit ad eam: In témpore isto et in hac eádem hora, si vita comes fúerit, habébis in útero fílium. At illa respóndit: Noli, quæso, dómine mi, vir Dei, noli mentíri ancíllæ tuæ. Et concépit múlier, et péperit fílium in témpore, et in hora eádem, qua díxerat Eliséus.}
\newcommand{\responsoriumiii}{\pars{Responsorium 3.} \scriptura{\Rbardot{} 1 Reg. 8, 28.29 \Vbardot{} Dt. 27, 15; \textbf{H396}}

\vspace{-5mm}

\responsorium{I}{temporalia/resp-audidominehymnum-CROCHU-cumdox.gtex}{}}
\input{hebdomadaix.tex}
\input{feriaiv.tex}
