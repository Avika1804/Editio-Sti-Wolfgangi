\newcommand{\lectioi}{\pars{Lectio I.} \scriptura{Lc. 7, 36-50}

\noindent Léctio sancti Evangélii secúndum Lucam.

\noindent In illo témpore: Rogábat Iesum quidam de pharisǽis, ut manducáret cum illo. Et ingréssus domum pharisǽi discúbuit. Et réliqua.

\scriptura{Homilia 33 in Evangelia, post initium}

\noindent Homilía sancti Gregórii Papæ.

\noindent Quem pharisǽus de falsa iustítia præsúmens, nisi Iudáicum pópulum; quem peccátrix múlier ad vestígia Dómini véniens et plorans, nisi convérsam gentilitátem desígnat? Quæ cum alabástro venit, unguéntum fudit, retro secus pedes Dómini stetit, lácrimis pedes rigávit, capíllis tersit, eosdémque quos infundébat et tergébat pedes osculári non désiit. Nos ergo, nos illa múlier expréssit, si toto corde ad Dóminum post peccáta redeámus, si eius pœniténtiæ luctus imitémur. Quid namque unguénto, nisi bonæ odor opiniónis exprímitur? Unde et Paulus dicit: Christi bonus odor sumus Deo in omni loco.}
\newcommand{\responsoriumi}{\pars{Responsorium 1.} \scriptura{\Rbardot{} Tob. 5, 23-25 \Vbardot{} ibid. 10, 4; \textbf{H408}}

\vspace{-5mm}

\responsorium{IV}{temporalia/resp-sufficiebatnobis-CROCHU.gtex}{}}
\newcommand{\lectioii}{\pars{Lectio II.}

\noindent Si ergo recta ópera ágimus, quibus opiniónis bonæ odóre Ecclésiam respergámus, quid in Dómini córpore, nisi unguéntum fúndimus? Sed secus pedes Iesu múlier stetit: contra pedes enim dómini stétimus, cum in peccátis pósiti eius itinéribus renitebámur. Sed si ad veram pœniténtiam post peccáta convértimur, iam retro secus pedes stamus; quia eius vestígia séquimur, quem impugnabámus. Lácrimis múlier pedes eius rigat: quod nos quoque veráciter ágimus, si quibúslibet últimis membris Dómini per compassiónis afféctum inclinámur, si sanctis eius in tribulatióne compátimur, si eórum tristítiam, nostram putámus.}
\newcommand{\responsoriumii}{\pars{Responsorium 2.} \scriptura{\Rbardot{} Tob. 12, 6 \Vbardot{} ibid. 12, 18.20; \textbf{H408}}

\vspace{-5mm}

\responsorium{I}{temporalia/resp-benedicitedeum-CROCHU.gtex}{}}
\newcommand{\lectioiii}{\pars{Lectio III.}

\noindent Capíllis ergo pedes Dómini térgimus, quando sanctis eius, quibus ex caritáte compátimur, étiam ex his quæ nobis supérfluunt, miserémur: quátenus sic mens per compassiónem dóleat, ut étiam larga manus afféctum dolóris osténdat. Rigat namque lácrimis Redemptóris pedes, sed capíllis suis non tergit, qui utcúmque proximórum dolóri compátitur, sed tamen eis ex his, quæ sibi supérfluunt, non miserétur. Plorat, et non tergit, qui verba quidem dolóris tríbuit, sed non ministrándo quæ desunt, vim dolóris mínime abscíndit. Osculátur múlier pedes, quos tergit: quod nos quoque plene ágimus, si studióse dilígimus, quos ex largitáte continémus: ne gravis nobis sit necéssitas próximi; ne ipsa nobis eius indigéntia, quæ sustentátur, fiat onerósa: et cum manus necessária tríbuit, ánimus a dilectióne torpéscat.}
\newcommand{\responsoriumiii}{\pars{Responsorium 3.} \scriptura{\Rbardot{} Tob. 12, 20 \Vbardot{} ibid. 12, 6; \textbf{H408}}

\vspace{-5mm}

\responsorium{II}{temporalia/resp-tempusestutrevertar-CROCHU-cumdox.gtex}{}}
\input{hebdomadaxv.tex}
\input{feriavi.tex}
