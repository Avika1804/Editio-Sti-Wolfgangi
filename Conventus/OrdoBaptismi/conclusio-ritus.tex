\pars{Benedictio et dimissio}

\textit{Deinde celebrans benedicit matrem, infantem suum in brachiis
tenentem, patrem et omnes adstantes dicens:}

\textit{Celebrans:} Dóminus Deus omnípotens, qui per Fílium suum natum ex María Vírgine christiánas
lætíficat matres ætérnæ spe vitæ, quæ suis affúlget infántibus, dignétur matrem huius
benedícere infántis, ut, quæ de sóbole grátias nunc agit accépta, perpétuo cum ipsa
in gratiárum máneat actióne, in Christo Iesu Dómino nostro.

\textit{Omnes:} Amen.

\textit{Celebrans:} Dóminus Deus omnípotens, qui vitam terrénam largítur et cæléstem, patrem huius infántis
benedícat, ut, una cum coniúge sua, verbo et exémplo proli priórem se fídei testes exhíbeat,
in Christo Iesu Dómino nostro.

\textit{Omnes:} Amen.

\textit{Celebrans:} Dóminus Deus omnípotens, qui nos ex aqua et Spíritu Sancto in vitam regenerávit
ætérnam, hos fidéles suos muníficus benedícat, ut semper et ubíque vívida sint membra pópuli sui,
et pacem suam ómnibus hic præséntibus largiátur, in Christo Iesu Dómino nostro.

\textit{Omnes:} Amen.

\textit{Celebrans:} Benedícat vos omnípotens Deus,
Pater, et Fílius \grecross{} et Spíritus Sanctus.

\textit{Omnes:} Amen.
