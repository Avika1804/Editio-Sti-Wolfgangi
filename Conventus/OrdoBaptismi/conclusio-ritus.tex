\pars{Oratio Dominica}

\rubricatum{Celebrans, stans ante altare, parentes et patrinos necnon omnes
adstantes alloquitur his vel similibus verbis:}

Fratres dilectíssimi: párvula ista, qui, per Baptísmum regenerátus,
fília Dei nominátur et est, plenitúdinem Spíritus
Sancti per Confirmatiónem recípiet et, ad altáre Dómini accédens,
párticeps fiet mensæ sacrifícii eius ac Deum in médio
Ecclésiæ Patrem vocábit. Nunc nómine eius, in spíritu adoptiónis
filiórum, quem omnes accépimus, simul orémus uti Dóminus nos dócuit
oráre.

\rubricatum{Et omnes simul cum celebrante dicunt:}
Pater noster, qui es in cælis:
sanctificétur nomen tuum;
advéniat regnum tuum;
fiat volúntas tua, sicut in cælo, et in terra.
Panem nostrum cotidiánum da nobis hódie;
et dimítte nobis débita nostra,
sicut et nos dimíttimus debitóribus nostris;
et ne nos indúcas in tentatiónem;
sed líbera nos a malo.

\pars{Benedictio et dimissio}

\rubricatum{Deinde celebrans benedicit matrem, infantem suum in brachiis
tenentem, patrem et omnes adstantes, dicens:}

Dóminus Deus omnípotens, qui per Fílium suum natum ex María Vírgine christiánas
lætíficat matres ætérnæ spe vitæ, quæ suis affúlget infántibus, dignétur matrem huius
benedícere infántis, ut, quæ de sóbole grátias nunc agit accépta, perpétuo cum ipsa
in gratiárum máneat actióne, in Christo Iesu Dómino nostro.

\rubricatum{Omnes:} Amen.

\rubricatum{Celebrans:} Dóminus Deus omnípotens, qui vitam terrénam largítur et cæléstem, patrem huius infántis
benedícat, ut, una cum cóniuge sua, verbo et exémplo proli priórem se fídei testem exhíbeat,
in Christo Iesu Dómino nostro.

\rubricatum{Omnes:} Amen.

\rubricatum{Celebrans:} Dóminus Deus omnípotens, qui nos ex aqua et Spíritu Sancto in vitam regenerávit
ætérnam, hos fidéles suos muníficus benedícat, ut semper et ubíque vívida sint membra pópuli sui,
et pacem suam ómnibus hic præséntibus largiátur, in Christo Iesu Dómino nostro.

\rubricatum{Omnes:} Amen.

\rubricatum{Celebrans:} Benedícat vos omnípotens Deus,
Pater, et Fílius \grecross{} et Spíritus Sanctus.

\rubricatum{Omnes:} Amen.

\rubricatum{Celebrans:} Ite in pace.

\rubricatum{Omnes:} Deo grátias.
