Josef z~Arimatie, jenž byl Ježíšovým učedníkem, ale ze strachu před Židy
tajným, požádal po těch událostech Piláta, aby směl sejmout Ježíšovo tělo.
Pilát to dovolil. Přišli tedy a~sňali jeho tělo. Nikodém - ten, který
předtím vyhledal Ježíše v~noci - přišel také a~přinesl směs myrhy a~aloe,
asi sto liber. Vzali tedy Ježíšovo tělo a~zavinuli je do pláten spolu
s~vonnými látkami, jak je to u~Židů při pohřbívání zvykem. V~těch místech, kde
byl ukřižován, byla zahrada a~v~té zahradě nový hrob, do něhož dosud nikdo
nebyl uložen. Tam kvůli židovské přípravě, protože ten hrob byl nablízku,
uložili Ježíše.
