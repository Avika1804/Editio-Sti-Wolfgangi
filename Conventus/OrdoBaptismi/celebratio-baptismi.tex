\rubricatum{Cum ad fontem pervenerint, celebrans breviter in mentem 
adstantium revocat mirabile Dei consilium,
qui voluit hominis animam et corpus per aquam sanctificare.
Quod his vel similibus verbis facere potest:}

Orémus, fratres dilectíssimi, ut Dóminus Deus omnípotens novam ex aqua et
Spíritu Sancto vitam huic párvulo largiátur.

\rubricatum{Deinde, ad fontem conversus, extra tempus paschale, celebrans
profert benedictionem sequentem:}

Deus,
qui invisíbili poténtia
per sacramentórum signa mirábilem operáris efféctum,
et creatúram aquæ multis modis præparásti,
ut Baptísmi grátiam demonstráret;
Deus, cuius Spíritus
super aquas inter ipsa mundi primórdia ferebátur,
ut iam tunc virtútem sanctificándi aquárum natúra concíperet;
Deus, qui regeneratiónis spéciem
in ipsa dilúvii effusióne signásti,
ut uníus eiusdémque eleménti mystério
et finis esset vítiis et orígo virtútum;
Deus, qui Abrahæ fílios
per mare Rubrum sicco vestígio transíre fecísti,
ut plebs, a Pharaónis servitúte liberáta,
pópulum baptizatórum præfiguráret;
Deus, cuius Fílius, in aqua Iordánis a Ioánne baptizátus,
Sancto Spíritu est inúnctus,
et, in cruce pendens,
una cum sánguine aquam de látere suo prodúxit,
ac, post resurrectiónem suam, discípulis iussit:
«Ite, docéte omnes gentes,
baptizántes eos in nómine Patris et Fílii et Spíritus Sancti»:
Réspice in fáciem Ecclésiæ tuæ,
eíque dignáre fontem Baptísmatis aperíre.
Sumat hæc aqua Unigéniti tui grátiam de Spíritu Sancto,
ut homo, ad imáginem tuam cónditus,
sacraménto Baptísmatis
a cunctis squalóribus vetustátis ablútus,
in novam infántiam
ex aqua et Spíritu Sancto resúrgere mereátur.

\rubricatum{Celebrans manu dextera tangit aquam et pergit:}

Descéndat, qǽsumus, Dómine,
in hanc plenitúdinem fontis
per Fílium tuum virtus Spíritus Sancti,
ut omnes, cum Christo consepúlti
per Baptísmum in mortem,
ad vitam cum ipso resúrgant.
Per Christum Dominum nostrum.

\rubricatum{Omnes:} Amen.

\pars{Abrenuntiatio et professio fidei}

\rubricatum{Celebrans parentes et patrinos his verbis admonet:}

Dilectíssimi paréntes et patríni: per sacraméntum Baptísmi párvulus a vobis
oblátus novam a caritáte Dei vitam acceptúrus est ex aqua et Spíritu Sancto. 
Vos autem ita eos in fide educáre studeátis, ut vita illa divína a peccáti
contagióne præservétur atque de die in diem in ipsis possit augéri.

Si ergo, fide vestra ducti, paráti estis ad hoc munus suscipiéndum, Baptísmi
vestri mémores, peccáto abrenuntiáte et in Christum Iesum profitémini
fidem, quæ est fides Ecclésiæ, in qua párvuli baptizántur.

\rubricatum{Postea eosdem interrogat:} Abrenuntiátis peccáto, ut in libertáte filiórurn Dei vivátis?

\rubricatum{Parentes et patrini:} Abrenúntio.

\rubricatum{Celebrans:} Abrenuntiátis seductiónibus iniquitátis, ne peccátum vobis dominétur?

\rubricatum{Parentes et patrini:} Abrenúntio.

\rubricatum{Celebrans:} Abrenuntiátis Sátanæ, qui est auctor et princeps peccáti?

\rubricatum{Parentes et patrini:} Abrenúntio.

\rubricatum{Deinde celebrans triplicem professionem fidei a parentibus et patrinis exquirit, dicens:}

Créditis in Deum Patrem omnipoténtem, creatórem cæli et terræ?

\rubricatum{Parentes et patrini:} Credo.

\rubricatum{Celebrans:} Créditis in Iesum Christum, Fílium eius únicum, Dóminum nostrum, natum ex
María Vírgine, passum et sepúltum, qui a mórtuis resurréxit et sedet ad déxteram Patris?

\rubricatum{Parentes et patrini:} Credo.

\rubricatum{Celebrans:} Créditis in Spíritum Sanctum, sanctam Ecclésiam cathólicam,
sanctórum communiónem, remissiónem peccatórum, carnis resurrectiónem et vitam ætérnam?

\rubricatum{Parentes et patrini:} Credo.

\rubricatum{Celebrans, dicens:} Hæc est fides nostra. Hæc est fides Ecclésisæ, quam profitéri gloriámur,
in Christo Iesu Dómino nostro.

\rubricatum{Omnes:} Amen.

\pars{Baptismus}

\rubricatum{Celebrans primam familiam invitat, ut accedat ad fontem. Expresso autem nomine infantis, parentes et patrinos
interrogat:}

Vultis ígitur ut {\color{red}N.} in fide Ecclésiæ, quam vobíscum omnes modo proféssi sumus, Baptísmum recípiat?

\rubricatum{Parentes et patrini:} Vólumus.

\rubricatum{Et statim celebrans baptizat infantem, dicens:}

{\color{red}N.}, ego te baptízo in nómine Patris,

\rubricatum{immergit infantem vel infundit aquam primo}

et Fílii,

\rubricatum{immergit illum vel infundit aquam secundo}

et Spíritus Sancti.

\rubricatum{immergit illum vel infundit aquam tertio.}
