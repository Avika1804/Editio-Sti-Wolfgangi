\textit{Celebrans:} Fratres caríssimi, pro hoc párvulo, qui grátiam Baptísmi
adeptúrus est, pro paréntibus eius atque patrínis, pro ómnibus baptizátis,
Dómini nostri Iesu Christi misericórdiam invocémus.

\textit{Lector:} Ut, fulgénte divíno mystério mortis et resurrectiónis tuæ,
hunc párvulum per Baptísmum regeneráre et sanctæ Ecclésiæ aggregáre
dignéris:

\textit{Omnes:} Te rogámus, audi nos.

\textit{Lector:} Ut eum per Baptísmum et Confirmatiónem fidélem
discípulum et Evangélii tui testem effícere dignéris:

\textit{Omnes:} Te rogámus, audi nos.

\textit{Lector:} Ut eum per sanctitátem vitæ ad cæIéstis regni gáudia
perdúcere dignéris:

\textit{Omnes:} Te rogámus, audi nos.

\textit{Lector:} Ut paréntes et patrínos lúcidum huic párvulo exémplar
fídei constitúere dignéris:

\textit{Omnes:} Te rogámus, audi nos.

\textit{Lector:} Ut eius famíliam semper in tua dilectióne custodíre
dignéris:

\textit{Omnes:} Te rogámus, audi nos.

\textit{Lector:} Ut in nobis ómnibus grátiam Baptísmi renováre dignéris:

\textit{Omnes:} Te rogámus, audi nos.
