\textit{Deinde celebrans dicit:}

Deus omnípotens, Pater Dómini nostri Iesu Christi, qui te a peccáto liberávit et regenerávit ex aqua et
Spíritu Sancto, ipse te linit chrísmate salútis, ut, eius aggregátus pópulo, Christi sacerdótis,
prophétæ et regis membrum permáneas in vitam ætérnam.

\textit{Omnes:} Amen.

\textit{Postea celebrans infantem sacro chrismate in vertice capitis linit, nihil dicens.}

\pars{Impositio vestis candidæ}

\textit{Celebrans dicit:} {\color{red}N.}, nova creatúra factus es et Christum induísti.
Vestis hæc cándida sit tibi signum dignitátis, quam, tuórum verbo et exémplo propinquórum adiútus,
immaculátam perferátis in vitam ætérnam.

\textit{Omnes:} Amen.

\textit{Et imponitur infanti vestis alba.}

\pars{Traditio cerei accensi}

\textit{Postea celebrans accipit cereum paschalem et dicit:} Lumen Christi accípe.

\textit{Unus (ex. gr. pater vel patrinus) e cereo paschali cereum infantis accendit.}

\textit{Postea celebrans dicit:} Vobis, paréntibus et patrínis, lumen hoc concréditur fovéndum,
ut párvulus iste, a Christo illuminátus, tamquam fílius lucis indesinénter ámbulet et,
in fide persevérans, adveniénti Dómino occúrrere váleat cum ómnibus Sanctis in aula
cælésti.

