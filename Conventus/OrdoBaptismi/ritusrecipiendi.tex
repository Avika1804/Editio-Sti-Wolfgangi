\rubricatum{Celebrans primo parentes interrogat:}

Quod nomen infánti vestro imposuístis?

\rubricatum{Parentes:} {\color{red}N.}

\rubricatum{Celebrans:} Quid pétitis ab Ecclésia Dei pro {\color{red}N.}?

\rubricatum{Parentes:} Baptísmum.

\rubricatum{Celebrans:} Baptísmum pro infánte vestro peténtes,
estísne cónscii offícii, quod suscípitis, illum in fide educándi, ut, Dei
mandáta servans, Dóminum et próximum suum díligat sicut Christus nos
edócuit?

\rubricatum{Parentes:} Cónscii sumus.

\rubricatum{Ad patrinos deinde conversus, celebrans his vel similibus
verbis quærit:} Estísne parátus ad paréntes huius infántis in suo múnere
adiuvándos?

\rubricatum{Patrini:} Paráti sumus.

\rubricatum{Deinde celebrans prosequitur dicens:} {\color{red}N.}, magno gáudio commúnitas
christiána te éxcipit. In cuius nómine ego signo te signo crucis; et paréntes
tui post me eódem signo Christi Salvatóris te signábunt.

\rubricatum{Et signat parvulum in fronte, nihil dicens; postea
invitat parentes et, si opportunum videtur, patrinos, ut idem faciant.}
