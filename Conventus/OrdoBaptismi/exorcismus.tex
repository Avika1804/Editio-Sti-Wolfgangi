\textit{Expletis invocationibus, celebrans dicit:}

Dómine Deus omnípotens,
qui Fílium tuum unigénitum misísti,
ut hóminem, peccáti servitúte captívum,
filiórum tuórum libertáte donáres,
te humíllime pro hoc infánte deprecámur:
ut, quos scis huius mundi expertúros illécebras
et contra diáboli insídias pugnatúros,
passiónis et resurrectiónis Fílii tui virtúte
ab originális culpæ labe nunc erípias
et, eiúsdem Christi grátia munítos,
in itínere vitæ suæ sine intermissióne custódias.
Per Christum Dóminum nostrum.

\textit{Omnes:} Amen.

\textit{Prosequitur celebrans:}

Múniat te virtus Christi Salvatóris,
in cuius signum te óleo linímus salútis,
in eódem Christo Dómino nostro,
qui vivit et regnat in sǽcula sæculórum.

\textit{Omnes:} Amen.

\textit{Celebrans infantem linit in pectore oleo catechumenorum.}
