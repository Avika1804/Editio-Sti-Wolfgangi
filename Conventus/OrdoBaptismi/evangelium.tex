\rubricatum{\Rbardot{}} Glória tibi Dómine.

Post hæc autem rogávit Pilátum Ioseph ab Arimathǽa (eo quod esset discípulus 
Iesu, occúltus autem propter metum Iudæórum), ut tólleret corpus Iesu.
Et permísit Pilátus. Venit ergo, et tulit corpus Iesu.
Venit autem et Nicodémus, qui vénerat ad Iesum nocte primum, ferens 
mixtúram myrrhæ et áloes, quasi libras centum. Accepérunt ergo corpus Iesu,
et ligavérunt illud línteis cum aromátibus, sicut mos est Iudǽis sepelíre.
Erat autem in loco, ubi crucifíxus est, hortus: et in horto monuméntum
novum, in quo nondum quis quam pósitus erat. Ibi ergo propter parascéven
Iudæórum, quia iuxta erat monuméntum, posuérunt Iesum.

Verbum Dómini.

\rubricatum{\Rbardot{}} Laus tibi Christe.
