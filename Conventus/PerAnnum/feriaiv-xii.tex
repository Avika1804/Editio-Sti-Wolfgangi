\newcommand{\hymnusmatutinum}{\pars{Hymnus.}

\antiphona{VIII}{temporalia/hym-ChristeLuxVera-ver.gtex}}
\newcommand{\lectioi}{\pars{Lectio I.} \scriptura{1 Sam. 19, 8-10; 20, 1-3}

\noindent De libro primo Samuélis.

\noindent In diébus illis: Motum est rursum bellum, et egréssus David pugnávit advérsum Philísthim percussítque eos plaga magna; et fugérunt a fácie eius. 

\noindent Et factus est spíritus Dómini malus in Saul; sedébat autem in domo sua et tenébat lánceam, porro David psallébat in manu sua. Nisúsque est Saul confígere láncea David in paríete; et declinávit David a fácie Saul, láncea autem, casso vúlnere, perláta est in paríetem. Et David fugit et salvátus est nocte illa.

\noindent Fugit autem David de Náioth, quæ est in Rama, veniénsque locútus est coram Iónathan: «Quid feci? Quæ est iníquitas mea et quod peccátum meum in patrem tuum, quia quærit ánimam meam?». 

\noindent Qui dixit ei: «Absit, non moriéris; neque enim fáciet pater meus quidquam grande vel parvum, nisi prius indicáverit mihi: hoc ergo celávit me pater meus tantúmmodo? Nequáquam erit istud». 

\noindent Et rursum respóndit David et ait: «Scit profécto pater tuus quia invéni grátiam in óculis tuis, et dixit: “Nésciat hoc Iónathan, ne forte tristétur”. Quinímmo vivit Dóminus et vivit ánima tua quia uno tantum gradu ego morsque divídimur».}
\newcommand{\responsoriumi}{\pars{Responsorium 1.} \scriptura{\Rbardot{} 1 Reg. 17, 37 \Vbardot{} Ps. 56, 4.5; \textbf{H395}}

\vspace{-5mm}

\responsorium{VIII}{temporalia/resp-dominusquieripuitme-sinedox.gtex}{}}
\newcommand{\lectioii}{\pars{Lectio II.} \scriptura{1 Sam 20, 4-17}

\noindent Et ait Iónathan ad David: «Quid desíderat ánima tua, ut fáciam tibi?». 

\noindent Dixit autem David ad Iónathan: «Ecce neoménia est crástino, et ego ex more sedére sóleo iuxta regem ad vescéndum; dimítte ergo me, ut abscóndar in agro usque ad vésperam diéi tértiæ. 

\noindent Si requisíerit me pater tuus, respondébis eis: “Rogávit me David, ut iret celériter in Béthlehem civitátem suam, quia víctimæ ánnuæ ibi sunt univérsis contribúlibus eius”. Si díxerit: “Bene”, pax erit servo tuo; si autem fúerit irátus, scito quia malum decrétum est ab eo. Fac ergo misericórdiam in servum tuum, quia fœdus Dómini me fámulum tuum tecum iníre fecísti; si autem est in me áliqua iníquitas, tu me intérfice et ad patrem tuum ne introdúcas me». 

\noindent Et ait Iónathan: «Absit hoc a te; neque enim fíeri potest ut, si certo cognóvero malum decrétum esse a patre meo contra te, non annúntiem tibi». 

\noindent Respondítque David ad Iónathan: «Quis nuntiábit mihi, si quid forte respónderit tibi pater tuus dure?».

\noindent Et ait Iónathan ad David: «Veni, egrediámur foras in agrum». 

\noindent Cumque exíssent ambo in agrum, ait Iónathan ad David: «Vivit Dóminus, Deus Israel, investigábo senténtiam patris mei hoc fere témpore cras vel peréndie; et si áliquid boni fúerit super David, et non statim míserim ad te et notum tibi fécerim, hæc fáciat Dóminus in Iónathan et hæc áugeat! 

\noindent Si autem perseveráverit patris mei malítia advérsum te, hoc quoque notum fáciam tibi et dimíttam te, ut vadas in pace. Et sit Dóminus tecum, sicut fuit cum patre meo. 

\noindent Et, si víxero, fácies mihi misericórdiam Dómini; si vero mórtuus fúero, non áuferas misericórdiam tuam a domo mea usque in sempitérnum, quando eradicáverit Dóminus inimícos David unumquémque de terra». 

\noindent Pépigit ergo fœdus Iónathan cum domo David dicens: «Requírat Dóminus de manu inimicórum David!». 

\noindent Et áddidit Iónathan ut fáceret David iuráre per dilectiónem suam erga illum; sicut ánimam enim suam, ita diligébat eum.}
\newcommand{\responsoriumii}{\pars{Responsorium 2.} \scriptura{\Rbardot{} 1 Reg. 7, 3 \Vbardot{} ibidem; \textbf{H397}}

\vspace{-5mm}

\responsorium{III}{temporalia/resp-praeparatecordavestra-sinedox.gtex}{}}
\newcommand{\lectioiii}{\pars{Lectio III.} \scriptura{Lib. 3: PL 195, 692-693}

\noindent Ex Tractátu beáti Ælrédi abbátis De spiritáli amicítia.

\noindent Præstantíssimus iúvenum Iónathas, non régium stemma, nec regni exspectatiónem atténdens, fœdus íniit cum David, et servum in amicítiam adæquans dómino, sic fugátum a patre, sic latitántem in erémo, sic adiudicátum morti, neci destinátum, sibi prǽtulit, se humílians, et illum exáltans: \textit{Tu,} inquit, \textit{eris rex, et ego ero secúndus post te.}

\noindent O præclaríssimum veræ amicítiæ spéculum! Mira res! Rex furébat in servum et quasi in ǽmulum regni totam pátriam excitábat; sacerdótes árguens proditiónis, pro sola suspicióne trucídat; lustrat némora, valles exquírit, montes et rupes armáta óbsidet manu, omnes se régiæ indignatiónis spondent ultóres; solus Iónathas, qui solus iústius póterat invidére, patri resisténdum putávit, deferéndum amíco, præbéndum in tanta adversitáte consílium, et amicítiam regno prǽferens: \textit{Tu eris,} ait, \textit{rex, et ego ero secúndus post te.} 

\noindent Et vide, quómodo pater adulescéntis contra amícum excitábat invídiam, convíciis urgens, terrens minis spoliándum regno, honóre privándum commémorans.

\noindent Cum enim in David mortis senténtiam protulísset, Iónathas amíco non défuit. \textit{Quare moriétur David? quid peccávit? quid fecit? Ipse pósuit ánimam suam in manu sua, et percússit Philisthǽum, lætátus es. Quare ergo moriétur?} 

\noindent Ad hanc vocem versus in insániam rex, láncea nisus est confódere Iónatham cum paríete addénsque convícia minis: \textit{Fili,} inquit, mulíeris ultro virum rapiéntis; scio quia díligis eum in confusiónem tuam, et in confusiónem ignominiósæ matris tuæ. 

\noindent Deínde totum virus, quo pectus iúvenis aspergerétur, evómuit, adíciens verbum ambitiónis incitaméntum, foméntum invídiæ, zeli et amaritúdinis incentívum: \textit{Quámdiu víxerit fílius Isai, non stabiliétur regnum tuum.} 

\noindent Quis non moverétur his verbis, non invidéret? Cuius amórem, cuius grátiam, cuius amicítiam non corrúmperent, non minúerent, non obliterárent? 

\noindent Ille amantíssimus aduléscens amicítiæ iura consérvans, fortis ad minas, pátiens ad convícia, propter amicítiam regni contémptor, ímmemor glóriæ, sed memor grátiæ. \textit{Tu eris,} inquit, \textit{rex, et ego ero secúndus post te.}

\noindent Hæc est vera, perfécta, stábilis et ætérna amicítia: quam invídia non corrúmpit, non suspício mínuit, non dissólvit ambítio; quæ sic tentáta non cessit, sic arietáta non córruit; quæ tot convíciis pulsáta cérnitur inflexíbilis, tot lacessíta iniúriis permánsit immóbilis. \textit{Vade} ergo, \textit{et tu fac simíliter.}}
\newcommand{\responsoriumiii}{\pars{Responsorium 3.} \scriptura{\Rbardot{} 1 Reg. 8, 28.29 \Vbardot{} Dt. 27, 15; \textbf{H396}}

\vspace{-5mm}

\responsorium{I}{temporalia/resp-audidominehymnum-CROCHU-cumdox.gtex}{}

\vfill

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbar{} Io. 15, 15 \Vbar{} ibid. 15, 14; \textbf{H269}}

\vspace{-4mm}

\responsorium{VIII}{temporalia/resp-iamnondicam-cumdox.gtex}{}}
\include{hebdomadaxii}
\include{feriaiv}
