\newcommand{\lectioi}{\pars{Lectio I.} \scriptura{Os. 2, 2-8}

\noindent De libro Osée prophétæ.

\noindent Hæc dicit Dóminus: «Conténdite advérsum matrem vestram; conténdite, quóniam ipsa non uxor mea, et ego non vir eius; áuferat fornicatiónes suas a fácie sua, et adultéria sua de médio úberum suórum, ne forte exspóliem eam nudam et státuam eam secúndum diem nativitátis suæ et ponam eam quasi solitúdinem et státuam eam velut terram arídam et interfíciam eam siti. Et filiórum illíus non miserébor, quóniam fílii fornicatiónum sunt, quia fornicáta est mater eórum, túrpiter egit, quæ concépit eos; quia dixit: Vadam post amatóres meos, qui dant panes mihi et aquas meas, lanam meam et linum meum, óleum meum et potum meum».

\noindent Propter hoc ecce ego sǽpiam viam tuam spinis et sǽpiam eam macéria, et sémitas suas non invéniet; et sequétur amatóres suos et non apprehéndet eos; et quæret eos et non invéniet et dicet: “Vadam et revértar ad virum meum priórem, quia bene mihi erat tunc magis quam nunc”. Et hæc nescívit quia ego dedi ei fruméntum et vinum et óleum et argéntum multiplicávi ei etaurum, et aurum, quæ fecérunt Baal.»}
\newcommand{\responsoriumi}{\pars{Responsorium 1.} \scriptura{\Rbardot{} Dan. 9, 18 \Vbardot{} Cantor; \textbf{H416}}

\vspace{-5mm}

\responsorium{I}{temporalia/resp-aspicedominequiafactaest-CROCHU.gtex}{}}
\newcommand{\lectioii}{\pars{Lectio II.} \scriptura{Os. 2, 13-22}

\noindent Et visitábo super eam dies Báalim, quibus accendébat incénsum et ornabátur ináure sua et moníli suo, et ibat post amatóres suos, sed mei obliviscebátur, dicit Dóminus. Propter hoc ecce ego lactábo eam et ducam eam in solitúdinem et loquar ad cor eius; et dabo ei víneas eius ex eódem loco et vallem Achor, portam spei, et respondébit ibi iuxta dies iuventútis suæ et iuxta dies ascensiónis suæ de terra Ægýpti. Et erit: in die illa, ait Dóminus, vocábis me: “Vir meus”, et non vocábis me ultra: “Baal meus”. Et áuferam nómina Báalim de ore eius, et non recordábitur ultra nóminis eórum. Et percútiam eis fœdus in die illa cum béstia agri et cum vólucre cæli et cum réptili terræ; et arcum et gládium et bellum cónteram de terra et cubáre eos fáciam confidénter.

\noindent Et sponsábo te mihi in sempitérnum; et sponsábo te mihi in iustítia et iudício et in misericórdia et miseratiónibus. Et sponsábo te mihi in fide, et cognósces Dóminum. Et erit: in illa die exáudiam, dicit Dóminus,  exáudiam cælos, et illi exáudient terram; et terra exáudiet tríticum et vinum et óleum, et hæc exáudient Iézrahel.}
\newcommand{\responsoriumii}{\pars{Responsorium 2.} \scriptura{\Rbardot{} Cantor \Vbardot{} Dan. 19, 16; \textbf{H419}}

\vspace{-5mm}

\responsorium{II}{temporalia/resp-civitatemistamtucircumda-CROCHU.gtex}{}}
\newcommand{\lectioiii}{\pars{Lectio III.} \scriptura{Red. A, str. 38}

\noindent Ex Cántico spiritáli sancti Ioánnis a Cruce presbýteri.

\noindent Anima uníta et in Deum transformáta spirat in Deo ad Deum altíssimam quandam aspiratiónem divínæ símilem, quam Deus in illa manens spirat in semetípso tamquam ipsíus exémplar. Quod quantum cápio, significáre vóluit sanctus Paulus cum dixit: \emph{Quóniam autem estis fílii, misit Deus Spíritum Fílii sui in corda vestra clamántem: Abba, Pater.} Quod in viris perféctis áccidit.

\noindent Nec mirum est quod rem ádeo sublímem ánima præstáre possit: cum Deus hoc illi cónferat benefícium ut ad deifórmem uniónem in Sanctíssima Trinitáte pervéniat, cur, quæso, incredíbile sit ipsam effícere opus suum intellegéntiæ, notítiæ et amóris in Trinitáte, una cum ipsa Trinitáte, idque máxima cum similitúdine ad ipsam, per participatiónem tamen, idípsum Deo in ipsa operánte?

\noindent Quómodo autem hoc fiat, nulla ália poténtia nec sapiéntia éxprimi potest quam demonstrándo quemádmodum Dei Fílius hunc nobis sublímem statum et locum impetráverit atque promerúerit ut \emph{fílii Dei simus,} et ita pétiit a Patre: \emph{Pater, quos dedísti mihi, volo, ut ubi sum ego, et illi sint mecum,} efficiéndo nimírum idem opus quod ego fácio, per participatiónem.

\noindent Quod fit communicándo cum illis eúndem amórem, quem commúnicat cum Fílio, non tamen naturáliter sicut Fílio, sed per unitátem et transformatiónem amóris, sicut nec étiam hic intellégitur quod Fílius dicat Patri ut sancti sint unum essentiáliter et naturáliter, sicut Pater et Fílius unum sunt, sed solum signíficat quod sint unum per uniónem amóris, quemádmodum Pater et Fílius unum in unitáte Amóris. Unde ánimæ éadem bona póssident per participatiónem, quæ illi póssident per natúram: quaprópter revéra dii sunt per participatiónem, símiles atque consórtes eiúsdem Dei.}
\newcommand{\responsoriumiii}{\pars{Responsorium 3.} \scriptura{\Rbardot{} Michææ 6, 8 \Vbardot{} Ps. 36, 6; \textbf{H418}}

\vspace{-5mm}

\responsorium{V}{temporalia/resp-indicabotibihomo-CROCHU-cumdox.gtex}{}}
\include{hebdomadaxxix}
\include{feriavi}
