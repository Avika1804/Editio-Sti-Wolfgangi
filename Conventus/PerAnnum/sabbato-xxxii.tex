\newcommand{\lectioi}{\pars{Lectio I.} \scriptura{Dan. 12, 1-4}

\noindent De libro Daniélis prophétæ.

\noindent Hæc dixit mihi ángelus: «In témpore illo consúrget Míchael, princeps magnus, qui stat pro fíliis pópuli tui, et erit tempus angústiæ, quale non fuit ab eo, quo gentes esse cœpérunt, usque ad tempus illud. Et in témpore illo salvábitur pópulus tuus, omnis, qui invéntus fúerit scriptus in libro. Et multi de his, qui dórmiunt in terra púlveris, evigilábunt: álii in vitam ætérnam et álii in oppróbrium sempitérnum. Qui autem docti fúerint, fulgébunt quasi splendor firmaménti; et, qui ad iustítiam erudíerint multos, quasi stellæ in perpétuas æternitátes. Tu autem, Dániel, claude sermónes et signa librum usque ad tempus finis; pertransíbunt plúrimi, et múltiplex erit sciéntia».}
\newcommand{\responsoriumi}{\pars{Responsorium 1.} \scriptura{Dan. 12, 1; \textbf{H315}}

\vspace{-5mm}

\responsorium{VIII}{temporalia/resp-intemporeillo-CROCHU-sinedox.gtex}{}}
\newcommand{\lectioii}{\pars{Lectio II.} \scriptura{Dan. 12, 5-13}

\noindent Et vidi ego Dániel: et ecce duo álii stabant, unus hinc super ripam flúminis, et álius inde ex áltera ripa flúminis. Et dixit viro, qui indútus erat líneis, qui stabat super aquas flúminis: «Usquequo finis horum mirabílium?». Et audívi virum, qui indútus erat líneis, qui stabat super aquas flúminis, cum levásset déxteram et sinístram suam in cælum et iurásset per Vivéntem in ætérnum: «Quia in tempus, témpora et dimídium témporis; et cum compléta fúerit dispérsio manus pópuli sancti, complebúntur univérsa hæc». Et ego audívi et non intelléxi et dixi: «Dómine mi, quid erit finis horum?». Et ait: «Vade, Dániel, quia clausi sunt signatíque sermónes usque ad tempus præfinítum. Purificabúntur et dealbabúntur et probabúntur multi, et ímpie agent ímpii, neque intéllegent omnes ímpii; porro docti intéllegent. Et a témpore, cum ablátum fúerit iuge sacrifícium, et pósita fúerit abominátio vastatóris, dies mille ducénti nonagínta. Beátus, qui exspéctat et pérvenit usque ad dies mille trecéntos trigínta quinque. Tu autem vade ad finem et requiésce; et stabit in sorte tua in fine diérum».}
\newcommand{\responsoriumii}{\pars{Responsorium 2.} \scriptura{\Rbardot{} Dan. 6, 22 \Vbardot{} Ps. 56, 4.5; \textbf{H417}}

\vspace{-5mm}

\responsorium{V}{temporalia/resp-misitdominusangelumsuum-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo 2 : CSEL 21, 231-232}

\noindent Ex Sermónibus sancti Fausti Regiénsis epíscopi.

\noindent \emph{Ecce ancílla Dómini, fiat mihi secúndum verbum tuum.} Mox ángelus vírginis accépto consénsu cæléstis regiónis íncolas repetívit et ecce súbito secrétum vírginis ineffábilis poténtia penetrávit. Intrat ártifex mundi angústias ventris humáni, effícitur grávida mater intácta et ecce, \emph{tamquam sponsus de thálamo suo,} Maríæ Christus procédit ex útero. Occultátur in membris infántis poténtia maiestátis, Deus pendet ad úbera, pannórum vílium squalóre contégitur, duríssimi suffert præsépis angústias, et totum miséricors humíliter pátitur, dúmmodo mundus qui períerat liberarétur.

\noindent O beáta infántia, per quam nostri géneris vita est reparáta, o gratíssimi delectabilésque vagítus, per quos stridóres déntium paternósque plorátus evásimus, o felíces panni, quibus peccatórum sordes extérsimus, o præsépe spléndidum, in quo non iácuit fœnum animálium, sed cibus invéntus est angelórum.
	
\noindent Lacta, María, creatórem tuum, lacta panem cæli, lacta prétium mundi, præbe lambénti mamíllam, ut pro te ipse prǽbeat percudénti se maxíllam, nutriátur infans tuórum úberum lacte, ut iúvenis accípiat acéti potatiónem pro te. Ferant eum nunc manus tuæ, ut bráchia eius pro te póstea figántur in cruce, postrémo tu illi ut mater temporálem adminístra substántiam, ut ipse nobis et tibi una cum Patre et cum Spíritu Sancto vitam tríbuat sempitérnam.}
\newcommand{\responsoriumiii}{\pars{Responsorium 3.} \scriptura{\Rbardot{} Dan. 7, 13 \Vbardot{} ibid., 14; \textbf{H16}}

\vspace{-5mm}

\responsorium{VI}{temporalia/resp-aspiciebam-CROCHU-cumdox.gtex}{}}
\include{hebdomadaxxxii}
\include{sabbato}
