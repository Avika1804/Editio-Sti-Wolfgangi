\newcommand{\titulus}{\nomenFesti{S. Romualdi, Abbatis.}
\dies{Die 19. Iunii.}}
\newcommand{\oratio}{\pars{Oratio.}

\noindent Deus, qui per beátum Romuáldum in Ecclésia tua eremíticam vitam renovásti, concéde, ut, nosmetípsos abnegántes et Christum sequéntes, felíciter ad cæléstia regna mereámur ascéndere.

\pars{Pro pace in universo mundo.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{IV}{temporalia/inv-mirabileminsanctis.gtex}}
\newcommand{\hymnusmatutinum}{\pars{Hymnus}

\cuminitiali{IV}{temporalia/hym-LaetiColentes.gtex}}
\newcommand{\matversus}{\noindent \Vbardot{} Quam dúlcia fáucibus meis elóquia tua, Dómine.

\noindent \Rbardot{} Super mel ori meo.}
\newcommand{\lectioi}{\pars{Lectio I.} \scriptura{Iudc. 6, 33-40; 7, 1-3}

\noindent De libro Iúdicum.

\noindent In diébus illis: Omnis Mádian et Amalec et orientáles pópuli congregáti sunt simul et transeúntes Iordánem castrametáti sunt in valle Iézrahel. Spíritus autem Dómini índuit Gédeon, qui clangens búcina convocávit domum Abiézer, ut sequerétur. Misítque núntios in univérsum Manássen, qui et ipse secútus est eum; et álios núntios in Aser et Zábulon et Néphthali, qui occurrérunt ei.

\noindent Dixítque Gédeon ad Deum: «Si salvum facis per manum meam Israel, sicut locútus es, ponam vellus lanæ in área: si ros in solo véllere fúerit et in omni terra síccitas, sciam quod per manum meam, sicut locútus es, liberábis Israel». Factúmque est ita. Et de nocte consúrgens, exprésso véllere concham rore complévit. Dixítque rursus ad Deum: «Ne irascátur furor tuus contra me, si adhuc semel tentávero signum quærens in véllere. Oro, ut solum vellus siccum sit et omnis terra rore madens». Fecítque Deus nocte illa, ut postuláverat; et fuit síccitas in solo véllere et ros in omni terra.

\noindent Igitur Ieróbbaal, qui et Gédeon, de nocte consúrgens et omnis pópulus cum eo castrametáti sunt ad fontem, qui vocátur Harad. Erant autem castra Mádian in valle ad septentrionálem plagam collis Moreh.

\noindent Dixítque Dóminus ad Gédeon: «Maior tecum est pópulus, quam ut tradátur Mádian in manus eius, ne gloriétur contra me Israel et dicat: “Meis víribus liberátus sum”. Lóquere ad pópulum et, cunctis audiéntibus, prǽdica: “Qui formidolósus et tímidus est, revertátur et recédat de monte Gélboe”». Et revérsa sunt ex pópulo vigínti duo mília virórum; et tantum decem mília remansérunt.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 70, 1-2 \Vbardot{} ibid., 3; \textbf{H87}}

\vspace{-5mm}

\responsorium{III}{temporalia/resp-deusintesperavi-CROCHU.gtex}{}}
\newcommand{\lectioii}{\pars{Lectio II.} \scriptura{Iudc. 7, 4-8.16-22}

\noindent Dixítque Dóminus ad Gédeon: «Adhuc pópulus multus est; duc eos ad aquas, et ibi probábo illos, et, de quo díxero tibi ut tecum vadat, ipse pergat; quem ire prohibúero, revertátur». Cumque deduxísset pópulum ad aquas, dixit Dóminus ad Gédeon: «Qui lingua lambúerint aquas, sicut solent canes lámbere, separábis eos seórsum; qui autem curvátis génibus bíberint, in áltera parte erunt». Fuit ítaque númerus eórum, qui manu ad os proiciénte aquas lambúerant, trecénti viri; omnis autem réliqua multitúdo flexo póplite bíberat. Et ait Dóminus ad Gédeon: «In trecéntis viris, qui lambuérunt aquas, liberábo vos et tradam Mádian in manu tua; omnis autem réliqua multitúdo revertátur in locum suum». Sumptis ítaque pro número cibáriis et tubis, omnem réliquam multitúdinem abíre præcépit ad tabernácula sua et ipse trecéntos viros ténuit. Castra autem Mádian erant subter eum in valle.

\noindent Divisítque trecéntos viros in tres partes et dedit tubas in mánibus eórum lagœnásque vácuas ac lámpades in médio lagœnárum et dixit ad eos: «Quod me fácere vidéritis, hoc fácite; ingrédiar extrémam partem castrórum, et, quod fécero, sectámini. Quando personáverit tuba in manu mea et ómnium eórum, qui mecum sunt, vos quoque per castrórum circúitum clángite et conclamáte: “Dómino et Gedeóni!”».

\noindent Ingressúsque est Gédeon et trecénti viri, qui erant cum eo, extrémam partem castrórum, incipiéntibus vigíliis noctis médiæ, cum eo ipso témpore custódes mutáti essent, et cœpérunt búcinis clángere et contérere lagœ́nas. Cumque in tribus personárent turmis et hýdrias confregíssent, tenuérunt sinístris mánibus lámpades et dextris sonántes tubas clamaverúntque: «Gládius Dómino et Gedeóni!», stantes sínguli in loco suo per circúitum castrórum hostílium. Omnia ítaque castra turbáta sunt, et vociferántes ululantésque fugérunt. Et insistébant trecénti viri búcinis personántes. Immisítque Dóminus gládium in ómnibus castris, et mútua se cæde truncábant.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 143, 9 \Vbardot{} ibid., 10; \textbf{H251}}

\vspace{-5mm}

\responsorium{VIII}{temporalia/resp-deuscanticumnovum-CROCHU.gtex}{}}
\newcommand{\lectioiii}{\pars{Lectio III.} \scriptura{Cap. 4 : PL 144,958-959}

\noindent E Vita sancti Romuáldi a sancto Petro Damiáno epíscopo conscrípta.

\noindent Cum in Romuáldi ánimo perfectiónis amor magis ac magis in dies crésceret, nullámque mens eius réquiem inveníret, audívit quia in Venetiárum pártibus quidam spiritális vir esset, Marínus nómine, qui eremíticam dúceret vitam.

\noindent Consénsu ab abbáte et frátribus nimírum facíllime impetráto, ad prædíctum venerábilem virum navígio discurrénte pervénit, et sub illíus regímine dégere humíllima mentis devotióne instítuit.

\noindent Erat autem Marínus, inter céteras virtútes, vir símplicis ánimi et sinceríssimæ ádmodum puritátis, nullo quidem magistério eremíticæ conversatiónis edóctus, sed ad hanc solúmmodo bonæ voluntátis impúlsu fúerat incitátus.

\noindent Pono autem hunc vivéndi morem habébat, ut per contínuum anni círculum tribus in hebdómada fériis médiam panis buccéllam et pugíllum fabæ gustáret, tribus vero vinum et pulméntum discréta sobrietáte percíperet. Psaltérium quidem per dies síngulos totum canébat.

\noindent Sed nimírum rudis, et nullátenus órdine vitæ singuláris instrúctus, sicut ipse póstmodum beátus Romuáldus hiláriter referébat, plerúmque, de cella éxiens, una cum discípulo passim per latitúdinem erémi psalléndo spatiabátur, nunc sub ista árbore vicénos, nunc sub illa tricénos, vel quadragénos cóncinens psalmos.

\noindent Romuáldus autem, quia sǽculum idióta relíquerat, apérto psaltério, vix suórum vérsuum notas syllabátim explicáre valébat; et hæc oculórum in ima defíxio intolerábilem sibi importunitátem acédiæ generábat; Marínus vero virgam in déxtera gerens, Romuáldo e divérso sedénti sinístram cápitis partem sæpíssime verberábat.

\noindent Post multa autem Romuáldus, gravi ádmodum necessitáte compúlsus, humíliter ait: «Magíster, a dextro me deínceps témpore pércute, quia iam lævæ auris audítum fúnditus perdo. »

\noindent Tunc ille, tantam eius patiéntiam admirátus, indiscrétæ severitátis témperat disciplínam.}
\newcommand{\responsoriumiii}{\pars{Responsorium 3.} \scriptura{\textbf{H373}}

\vspace{-5mm}

\responsorium{III}{temporalia/resp-istecognovit-CROCHU-cumdox.gtex}{}

\rubrica{vel ad libitum:} \pars{Responsorium 3.} \scriptura{\Rbardot{} Ps. 20, 3 \Vbardot{} ibid., 4; \textbf{H373}}

\vspace{-5mm}

\responsorium{IV}{temporalia/resp-desideriumanimaeeius-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-ORedemptorisPietas.gtex}}
\newcommand{\lectiobrevis}{\pars{Lectio Brevis.} \scriptura{Rom. 12, 1-2 }

\noindent Obsecro vos, fratres, per misericórdiam Dei, ut exhibeátis córpora vestra hóstiam vivéntem, sanctam, Deo placéntem, rationábile obséquium vestrum; et nolíte conformári huic sǽculo, sed transformámini renovatióne mentis, ut probétis quid sit volúntas Dei, quid bonum et bene placens et perféctum.}
\newcommand{\responsoriumbreve}{\pars{Responsorium breve.} \scriptura{Sir. 45, 9}

\antiphona{VI}{temporalia/resp-amaviteum.gtex}}
\newcommand{\benedictus}{\pars{Canticum Zachariæ.}

\vspace{-4mm}

\antiphona{IV e}{temporalia/ant-istecognovitiustitiam.gtex}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-iv-e2-auto.gtex}

%\vspace{-1.5mm}

\input{temporalia/benedictus-iv-e2.tex} \Abardot{}}
\newcommand{\preces}{\noindent Christum Deum sanctum, fratres, exaltémus,~\gredagger{} orántes ut serviámus illi in sanctitáte et iustítia coram ipso ómnibus diébus nostris,~\grestar{} et acclamémus:

\Rbardot{} Tu solus sanctus, Dómine.

\noindent Qui tentári voluísti per ómnia pro similitúdine nostra absque peccáto,~\grestar{} miserére nostri, Dómine Iesu.

\Rbardot{} Tu solus sanctus, Dómine.

\noindent Qui nos omnes ad perfectiónem caritátis vocásti,~\grestar{} sanctífica nos, Dómine Iesu.

\Rbardot{} Tu solus sanctus, Dómine.

\noindent Qui nos iussísti esse salem terræ et lucem mundi,~\grestar{} illúmina nos, Dómine Iesu.

\Rbardot{} Tu solus sanctus, Dómine.

\noindent Qui voluísti ministráre, non ministrári,~\grestar{} fac nos tibi et frátribus humíliter servíre, Dómine Iesu.

\Rbardot{} Tu solus sanctus, Dómine.

\noindent Tu, splendor glóriæ Patris et figúra substántiæ eius,~\grestar{} fac ut in glória vultum tuum respiciámus, Dómine Iesu.

\Rbardot{} Tu solus sanctus, Dómine.}
\newcommand{\benedicamuslaudes}{\cuminitiali{}{temporalia/benedicamus-memoria-laudes.gtex}}
\include{hebdomadaxi}
\include{feriaiv}
