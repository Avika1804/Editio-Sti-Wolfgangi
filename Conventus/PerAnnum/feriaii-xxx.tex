\newcommand{\lectioi}{\pars{Lectio I.} \scriptura{Is. 3, 1-15}

\noindent De libro Isaíæ prophétæ.

\noindent Ecce Dominátor, Dóminus exercítuum, aufert a Ierúsalem et a Iuda robur et præsídium, omne robur panis et omne robur aquæ, fortem et virum bellatórem, iúdicem et prophétam et haríolum et senem, príncipem super quinquagínta et honorábilem vultu et consiliárium et sapiéntem magum et prudéntem incantatórem. Et dabo púeros príncipes eórum; et infántes dominabúntur eis. Et írruet pópulus, vir ad virum, unusquísque ad próximum suum: tumultuábitur puer contra senem, et ignóbilis contra nóbilem. Apprehéndet enim vir fratrem suum in domo patris sui: «Vestiméntum tibi est, princeps esto noster, ruína autem hæc sub manu tua».

\noindent Clamábit in die illa dicens: «Non sum médicus, et in domo mea non est panis neque vestiméntum; nolíte constitúere me príncipem pópuli». Ruit enim Ierúsalem, et Iudas cóncidit, quia lingua eórum et adinventiónes eórum contra Dóminum, ut provocárent óculos maiestátis eius. Procácitas vultus eórum accúsat eos, et peccátum suum quasi Sódoma prædicavérunt nec abscondérunt; væ ánimæ eórum, quóniam réddita sunt eis mala! Dícite iusto: «Bene!», quóniam fructum adinventiónum suárum cómedet. Væ ímpio in malum: retribútio enim mánuum eius fiet ei! Pópulum meum ópprimit infans, et mulíeres dominántur ei. Pópule meus, qui te beátum dicunt, ipsi te decípiunt et viam gréssuum tuórum díssipant. Surgit ad arguéndum Dóminus et stat ad iudicándos pópulos. Dóminus ad iudícium véniet cum sénibus pópuli sui et princípibus eius: «Vos enim depásti estis víneam, et rapína páuperis in dómibus vestris. Quare attéritis pópulum meum et fácies páuperum commolítis?», dicit Dóminus, Deus exercítuum.}
\newcommand{\responsoriumi}{\pars{Responsorium 1.} \scriptura{\Rbardot{} Is. 1, 4 \Vbardot{} Ex. 32, 12; \textbf{H418}}

\vspace{-5mm}

\responsorium{VII}{temporalia/resp-gentipeccatrici-CROCHU.gtex}{}}
\newcommand{\lectioii}{\pars{Lectio II.} \scriptura{Orat. 13,1-3. 5 : SC 324, 212. 214}

\noindent Ex Oratiónibus meditatívis Guillélmi abbátis monastérii Sancti Theodoríci.

\noindent Dómine Iesu Christe, \emph{véritas et vita,} qui \emph{veros adorátores} Patris tui futúros denuntiásti, qui eum \emph{adorábunt in spíritu et veritáte,} líbera, óbsecro, ánimam meam ab idolátria; líbera eam ne quærens te íncidat in sodáles tuos, et erráre incípiat post greges eórum in sacrifício oratiónis suæ; sed tecum cubet, de te pascátur in meridiáno fervóre amóris tui. Quia enim naturáli quodam sensu suo a princípio suo, tuam quodámmodo quasi sómniat fáciem, ad cuius imáginem cóndita est; sed vel desuévit vel non assuévit: áliam pro illa recípere non acquiéscit, cum multæ se ófferant in hora oratiónis suæ.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 40, 5 \Vbardot{} Ps. 6, 2; \textbf{H86}}

\vspace{-5mm}

\responsorium{IV}{temporalia/resp-egodixidomine-CROCHU.gtex}{}}
\newcommand{\lectioiii}{\pars{Lectio III.}

\noindent Sed intentiónis suæ áciem collúctans dirígere in eam, nec videns eam, nonnúmquam præveníri étiam ab ea sentit intentiónis ipsíus conátum; sæpe vero non nisi \emph{in} gravi \emph{sudóre vultus sui comédere} potest \emph{panem suum} in pœnam antíquæ maledictiónis; sæpe vero nec sic, nec sic, sed in domum paupertátis suæ redíre cógitur pauper et famélica. Aut enim cito próficit aut cito déficit.

\noindent Sed \emph{quid mihi est in cælo et a te quid volo super terram?} Si enim orans quæro te in cælo isto, pulchro quidem sed corpóreo, quod sursum vídeo, pari modo erro, quam si quæram te in terra quam calco, si in áliquo quólibet loco vel extra locum, loco quem creásti inclúdo te, vel exclúdo. Si formam áliquam vel formátum áliquid imáginer mihi pro te Deo meo, idolátra fio.}
\newcommand{\responsoriumiii}{\pars{Responsorium 3.} \scriptura{\Rbar{} Is. 2, 3 \Vbar{} Ps. 49, 2; \textbf{H29}}

\vspace{-5mm}

\responsorium{II}{temporalia/resp-docebitnos-CROCHU-cumdox.gtex}{}}
\include{hebdomadaxxx}
\include{feriaii}
