\newcommand{\hymnusmatutinum}{\pars{Hymnus.}

{
\grechangedim{interwordspacetext}{0.10 cm plus 0.15 cm minus 0.05 cm}{scalable}%
\antiphona{IV}{temporalia/hym-AdestoChriste-kempten.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}}
\newcommand{\lectioi}{\pars{Lectio I.} \scriptura{2 Chr. 20, 1-9.13}

\noindent De libro secúndo Chronicórum.

\noindent In diébus illis: Congregáti sunt fílii Moab et fílii Ammon et cum eis de Maonítis ad Iósaphat, ut pugnárent contra eum. 

\noindent Venerúntque núntii et indicavérunt Iósaphat dicéntes: «Venit contra te multitúdo magna de his locis, quæ trans mare sunt, de Edom, et ecce consístunt in Asasónthamar, quæ est Engáddi».

\noindent Iósaphat autem timóre pertérritus totum se cóntulit ad rogándum Dóminum et prædicávit ieiúnium univérso Iudæ. 

\noindent Congregatúsque est Iuda ad precándum Dóminum; sed et de ómnibus úrbibus suis venérunt ad obsecrándum eum.

\noindent Cumque stetísset Iósaphat in médio cœtu Iudæ et Ierúsalem in domo Dómini ante átrium novum, ait: «Dómine, Deus patrum nostrórum, tu es Deus in cælo et domináris cunctis regnis géntium; in manu tua est fortitúdo et poténtia, nec quisquam tibi potest resístere. 

\noindent Nonne tu, Deus noster, expulísti habitatóres terræ huius coram pópulo tuo Israel et dedísti eam sémini Abraham amíci tui in sempitérnum? 

\noindent Habitaverúntque in ea et exstruxérunt in illa sanctuárium nómini tuo dicéntes: “Si irrúerint super nos mala, gládius iudícii, pestiléntia et fames, stábimus coram domo hac in conspéctu tuo, quia nomen tuum est in domo hac, et clamábimus ad te in tribulatiónibus nostris, et exáudies salvósque fácies”». 

\noindent Omnis vero Iuda stabat coram Dómino cum párvulis et uxóribus et líberis suis.}
\newcommand{\responsoriumi}{\pars{Responsorium 1.} \scriptura{\Rbardot{} Cantor \Vbardot{} ibidem; \textbf{H412}}

\vspace{-5mm}

\responsorium{II}{temporalia/resp-speminalionumquamhabui-CROCHU.gtex}{}}
\newcommand{\lectioii}{\pars{Lectio II.} \scriptura{2 Chr. 20, 14-24}

\noindent Erat autem Iaháziel fílius Zacharíæ fílii Banaíæ fílii Iéhiel fílii Matthaníæ Levítes de fíliis Asaph, super quem factus est spíritus Dómini in médio congregatiónis, et ait: «Atténdite, omnis Iuda et, qui habitátis Ierúsalem et tu rex Iósaphat: 

\noindent Hæc dicit Dóminus vobis: Nolíte timére nec paveátis hanc multitúdinem magnam; non est enim vestra pugna, sed Dei. 

\noindent Cras descendétis contra eos; ascensúri enim sunt per clivum nómine Sis, et inveniétis illos in summitáte torréntis, qui est contra solitúdinem Iéruel. 

\noindent Non éritis vos, qui dimicábitis; sed tantúmmodo confidénter state et vidébitis auxílium Dómini super vos, o Iuda et Ierúsalem. 

\noindent Nolíte timére, nec paveátis: cras egredímini contra eos, et Dóminus erit vobíscum». 

\noindent Iósaphat ergo inclinávit se super fáciem suam in terra et omnis Iuda et habitatóres Ierúsalem cecidérunt coram Dómino et adoravérunt eum. 

\noindent Porro Levítæ de fíliis Caath, de fíliis Core scílicet, surrexérunt et laudábant Dóminum, Deum Israel voce magna in excélsum.

\noindent Cumque mane surrexíssent, egréssi sunt ad desértum Thécue; profectísque eis, stans Iósaphat in médio eórum dixit: «Audíte me, Iuda et habitatóres Ierúsalem! Crédite in Dómino Deo vestro et permanébitis; crédite prophétis eius, et cuncta evénient vobis próspera». 

\noindent Habuítque consílium cum pópulo et státuit cantóres Dómini, ut laudárent eum in ornátu sancto et antecéderent exércitum ac voce cónsona dícerent: «Confitémini Dómino, quóniam in ætérnum misericórdia eius».

\noindent Cumque cœpíssent laudes cánere, vertit Dóminus insídias eórum contra fílios Ammon et Moab et montem Seir, qui egréssi fúerant, ut pugnárent contra Iudam, et percússi sunt. 

\noindent Et fílii Ammon et Moab consurrexérunt advérsum habitatóres montis Seir, ut interfícerent et delérent eos; cumque hoc ópere perpetrássent, étiam in semetípsos versi mútuis concidére vulnéribus.

\noindent Porro Iuda, cum venísset ad spéculam, quæ réspicit solitúdinem, vidit procul omnem late regiónem plenam cadavéribus, nec superésse quemquam, qui necem potuísset evádere.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 19, 10 \& Cantor \Vbardot{} Ps. 85, 7; \textbf{H170}}

\vspace{-5mm}

\responsorium{I}{temporalia/resp-indiequainvocavi-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 43. 47-49: SCh 25 bis, 178-180. 182}

\noindent Ex Tractátu sancti Ambrósii epíscopi \emph{De mystériis}.

\noindent His ablúta plebs dives insígnibus, ad Christi conténdit altária dicens: \emph{Et introíbo ad altáre Dei, ad Deum qui lætíficat iuventútem meam.} Depósitis enim inveteráti erróris exúviis, \emph{renováta in áquilæ iuventútem,} cæléste illud festínat adíre convívium. 

\noindent Venit ígitur et videns sacrosánctum altáre compósitum, exclámans ait: \emph{Parásti in conspéctu meo mensam.} 

\noindent Hanc loquéntem indúcit David dicens: \emph{Dóminus pascit me et nihil mihi déerit, in loco páscuæ ibi me collocávit. Super aquam refectiónis educávit me.} 

\noindent Et infra: \emph{Nam etsi ámbulem in médio umbræ mortis, non timébo mala, quóniam tu mecum es. Virga tua et báculus tuus ipsa me consoláta sunt. Parásti in conspéctu meo mensam advérsus eos qui tríbulant me. Impinguásti in óleo caput meum et póculum tuum inébrians quam præclárum est.}

\noindent Mirábile est quod manna Deus plúerit pátribus et cotidiáno cæli pascebántur aliménto. 

\noindent Unde dictum est: \emph{Panem angelórum manducávit homo.} Sed tamen panem illum qui manducavérunt, omnes in desérto \emph{mórtui sunt;} ista autem esca quam áccipis, iste \emph{panis vivus qui descéndit de cælo}, vitæ ætérnæ substántiam subminístrat, et quicúmque hunc manducáverit \emph{non moriétur in ætérnum}, est enim corpus Christi.

\noindent Consídera nunc utrum præstántior sit panis angelórum an caro Christi, quæ útique corpus est vitæ. 

\noindent Manna illud de cælo, hoc supra cælum; illud cæli, hoc Dómini cælórum; illud corruptióni obnóxium si in diem álterum servarétur, hoc ab omni aliénum corruptióne, quod quicúmque religióse gustáverit, corruptiónem sentíre non póterit. 

\noindent Illis aqua de petra fluxit, tibi sanguis e Christo; illos ad horam satiávit aqua, te sanguis díluit in ætérnum. 

\noindent Iudǽus bibit et sitit, tu cum bíberis sitíre non póteris, et illud in umbra, hoc in veritáte.

\noindent Si illud quod miráris umbra est, quantum istud est cuius et umbram miráris. 

\noindent Audi quia umbra est quæ apud patres facta est: \emph{Bibébant}, inquit, \emph{de consequénti petra, petra autem erat Christus. 

\noindent Sed non in plúribus eórum complácitum est Deo, nam prostráti sunt in desérto. Hæc autem in figúra nobis facta sunt.} 

\noindent Cognovísti præstantióra: pótior est enim lux quam umbra, véritas quam figúra, corpus Auctóris quam manna de cælo.}
\newcommand{\responsoriumiii}{\pars{Responsorium 3.} \scriptura{\Rbardot{} Io. 6, 48 \Vbardot{} ibid. 6, 51.52}

\vspace{-5mm}

\responsorium{VII}{temporalia/resp-egosumpanisvitae-E611-cumdox.gtex}{}}
\newcommand{\hymnuslaudes}{\pars{Hymnus}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{VIII}{temporalia/hym-AEternaCaeli-einsiedeln.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
\vspace{-3mm}}
\include{hebdomadaxv}
\include{feriavi}
