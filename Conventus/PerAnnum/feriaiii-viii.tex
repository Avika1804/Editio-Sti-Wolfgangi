\newcommand{\oratio}{\pars{Oratio.}

\noindent Auge in nobis, quǽsumus, Dómine, fidem tuam, ut in ore nostro perfécta laus tua cæléstes iúgiter áfferat fructus.

\pars{Pro commemoratione Sancti Casimiri.} \scriptura{Mt. 7, 24}

\vspace{-4mm}

\antiphona{I d\textsuperscript{3}}{temporalia/ant-similaboeum.gtex}

\vfill

\noindent Deus omnípotens, cui servíre regnáre est, concéde nobis, beáti Casimíri intercedénte suffrágio, tibi in sanctitáte et iustítia perpétuo famulári.

\pars{Pro pace in universo mundo.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{Gn. 17, 1-8}

\noindent De libro Génesis.

\noindent Postquam Abram nonagínta et novem annórum factus est, appáruit ei Dóminus dixítque ad eum: “Ego Deus omnípotens, ámbula coram me et esto perféctus. Ponámque fœdus meum inter me et te et multiplicábo te veheménter nimis”. Cécidit Abram pronus in fáciem.

\noindent Dixítque ei Deus: “Ecce pactum meum tecum. Erísque pater multárum géntium, nec ultra vocábitur nomen tuum Abram, sed Abraham erit nomen tuum, quia patrem multárum géntium constítui te. Faciámque te créscere vehementíssime et ponam te in gentes; regésque ex te egrediéntur. Et státuam pactum meum inter me et te et inter semen tuum post te in generatiónibus suis fœ́dere sempitérno, ut sim Deus tuus et séminis tui post te. Dabóque tibi et sémini tuo post te terram peregrinatiónis tuæ, omnem terram Chánaan in possessiónem ætérnam; eróque Deus eórum”.

\noindent Dixit íterum Deus ad Abraham: “Tu autem pactum meum custódies, et semen tuum post te in generatiónibus suis. Hoc est pactum meum, quod observábitis, inter me et vos et semen tuum post te. Circumcidétur ex vobis omne masculínum, et circumcidétis carnem præpútii vestri, ut sit in signum fœ́deris inter me et vos. Infans octo diérum circumcidétur in vobis: omne masculínum in generatiónibus vestris, tam vernáculus quam emptícius ex ómnibus alienígenis, quicúmque non fúerit de stirpe vestra. Circumcidétur vernáculus et emptícius, erítque pactum meum in carne vestra in fœdus ætérnum. Másculus, cuius præpútii caro circumcísa non fúerit, delébitur ánima illa de pópulo suo; pactum meum írritum fecit”.}
\newcommand{\responsoriumi}{\pars{Responsorium 1.} \scriptura{\Rbar{} Gn. 15, 6}

\vspace{-5mm}

\responsorium{VIII}{temporalia/resp-crediditabrahamdeo.gtex}{}

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbar{} Gn. 15, 6}

\vspace{-5mm}

\responsorium{VIII}{temporalia/resp-crediditabrahamdeo-CROCHU.gtex}{}}
\newcommand{\lectioii}{\pars{Lectio II.} \scriptura{Gn. 17, 9-22}

\noindent Dixit quoque Deus ad Abraham: “Sárai uxórem tuam non vocábis nomen eius Sárai, sed Sara erit nomen eius. Et benedícam ei; et ex illa quoque dabo tibi fílium. Benedictúrus sum eam, erítque in natiónes; reges populórum oriéntur ex ea”.

\noindent Cécidit Abraham in fáciem suam et risit dicens in corde suo: “Putásne centenário nascétur fílius? Et Sara nonagenária páriet?”.

\noindent Dixítque ad Deum: “Utinam Ismael vivat coram te”.

\noindent Et ait Deus: “Sara uxor tua páriet tibi fílium, vocabísque nomen eius Isaac; et constítuam pactum meum illi in fœdus sempitérnum et sémini eius post eum. Super Ismael quoque exaudívi te: ecce benedícam ei et créscere fáciam et multiplicábo eum vehementíssime; duódecim duces generábit, et fáciam illum in gentem magnam. Pactum vero meum státuam ad Isaac, quem páriet tibi Sara témpore isto in anno áltero”.

\noindent Cumque cessásset loqui cum eo, ascéndit Deus ab Abraham.

\noindent {\color{gray} Tulit ergo Abraham Ismael fílium suum et omnes vernáculos domus suæ universósque, quos émerat: cunctos mares ex ómnibus viris domus suæ; et circumcídit carnem præpútii eórum statim in ipsa die, sicut præcéperat ei Deus.

\noindent Abraham nonagínta novem erat annórum, quando circumcísus est in carne præpútii sui; et Ismael fílius eius trédecim annos impléverat témpore circumcisiónis suæ. Eádem die circumcísus est Abraham et Ismael fílius eius; et omnes viri domus illíus, tam vernáculi quam emptícii ex alienígenis, circumcísi sunt cum eo.}}
\newcommand{\responsoriumii}{\pars{Responsorium 2.} \scriptura{\Rbar{} Gn. 15, 1 \Vbar{} ibid., 7; Ps. 80, 11}

\vspace{-5mm}

\responsorium{VII}{temporalia/resp-factusestsermodomini.gtex}{}

\rubrica{vel ad libitum:}

\vspace{3mm}

\pars{Responsorium 2.} \scriptura{\Rbar{} Gn. 15, 1 \Vbar{} ibid., 7; Ps. 80, 11}

\vspace{-5mm}

\responsorium{VIII}{temporalia/resp-factusestsermodomini-CROCHU.gtex}{}}
\newcommand{\lectioiii}{\pars{Léctio III.} \scriptura{Hom. 3, 7 : SC bis, 123-124; W.A. Baehrens, \emph{Orígenes Werke}, Band 6, pp. 49-50}

\noindent Ex Homíliis Orígenis presbýteri in Génesim.

\noindent Sed vénio étiam ad novum testaméntum, in quo est plenitúdo ómnium, et inde volo osténdere, quómodo et nos possímus \emph{testaméntum} Dómini nostri Iesu Christi habére \emph{super carnem nostram}.

\noindent Non enim súfficit solo nómine et verbo hæc dici, sed rebus opórtet impléri, Iohánnes quippe Apóstolus dicit: \emph{omnis spíritus, qui confitétur Iesum in carne venísse, a Deo est}.

\noindent Quid ergo? Si peccans quis et non recte agens \emph{confiteátur Iesum in carne venísse}, in spíritu Dei vidébitur confitéri? Non est hoc testaméntum Dei habére in carne, sed in voce.

\noindent Dícitur ergo ad eum statim: erras, homo, \emph{regnum Dei non in sermóne est, sed in virtúte}. Quómodo ergo \emph{erit testaméntum Christi super carnem meam}, requíro.

\noindent Si \emph{mortificávero membra mea, quæ sunt super terram}, testaméntum Christi hábeo super carnem meam.

\noindent Si \emph{semper mortem Iesu Christi in córpore meo circúmferam}, testaméntum Christi est in córpore meo, quia \emph{si compátimur, et conregnábimus}.

\noindent Si \emph{complantátus fúero similitúdini mortis eius}, \emph{testaméntum eius} osténdo esse \emph{super carnem meam}.

\noindent Quid enim prode est, si in illa tantum carne, quam de María suscépit, dicam venísse Iesum et non osténdam étiam in hac mea carne quod vénerit?

\noindent Osténdo autem ita demum, si, quemádmodum prius \emph{exhíbui membra mea servíre iniquitáti ad iniquitátem, nunc ea convértam et exhíbeam servíre iustítiæ ad sanctificatiónem}.

\noindent Testaméntum Dei osténdo esse in carne mea, si potúero dícere secúndum Paulum quia \emph{Christo concrucifíxus sum; vivo autem iam non ego, vivit vero Christus in me}, et si potúero dícere, ut ipse dicébat: \emph{ego autem stígmata Dómini mei Iesu Christi in córpore meo porto.} Vere autem ille ostendébat \emph{testaméntum} Dei esse \emph{super carnem suam}, qui dicébat: \emph{quis nos separábit a caritáte Dei, quæ est in Christo Iesu? Tribulátio, an angústia, an perículum, an gládius?}.

\noindent Nobis autem præstet Dóminus \emph{corde crédere, ore confitéri}, opéribus comprobáre testaméntum Dei esse in carne nostra, ut \emph{vidéntes hómines ópera nostra bona, magníficent patrem nostrum, qui in cœlis est} per Iesum Christum Dóminum nostrum, \emph{cui est glória in sǽcula sæculórum. Amen.}}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 22, 15-17 \Vbardot{} ibid., 18; \textbf{H141}}

\vspace{-5mm}

\responsorium{VIII}{temporalia/resp-vocavitangelusdomini-CROCHU-cumdox.gtex}{}}
\include{hebdomadaviii}
\include{feriaiii}
