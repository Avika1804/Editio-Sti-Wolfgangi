\newcommand{\lectioi}{\pars{Lectio I.} \scriptura{Sir. 1, 1-10}

\noindent Incipit liber Ecclesiástici.

\noindent Omnis sapiéntia a Dómino Deo est et cum illo fuit semper et est ante ævum. 

\noindent Arénam maris et plúviæ guttas et dies sǽculi quis dinumerávit? 

\noindent Altitúdinem cæli et latitúdinem terræ et profúndum abýssi quis mensus est? 

\noindent Sapiéntiam Dei præcedéntem ómnia quis investigávit? 

\noindent Prior ómnium creáta est sapiéntia, et intelléctus prudéntiæ ab ævo. 

\noindent Fons sapiéntiæ verbum Dei in excélsis, et ingréssus illíus mandáta ætérna. 

\noindent Radix sapiéntiæ cui reveláta est? Et astútias illíus quis agnóvit? 

\noindent Disciplína sapiéntiæ cui reveláta est et manifestáta? Et multíplicem perítiam illíus quis intelléxit? 

\noindent Unus est Altíssimus, creátor omnípotens et rex potens et metuéndus nimis, sedens super thronum suum et dóminans, Deus. 

\noindent Ipse creávit illam in spíritu sancto et vidit et dinumerávit et mensus est; et effúdit illam super ómnia ópera sua et super omnem carnem secúndum largitátem suam et prǽbuit illam diligéntibus se.}

\newcommand{\responsoriumi}{\pars{Responsorium 1.} \scriptura{\Rbardot{} Sap. 9, 10 \Vbardot{} ibid. 9, 4; \textbf{H398}}

\vspace{-5mm}

\responsorium{I}{temporalia/resp-emittedominesapientiam-CROCHU-sinedox.gtex}{}}
\newcommand{\lectioii}{\pars{Lectio II.} \scriptura{Sir. 1, 11-18.20-25}

\noindent Timor Dómini glória et gloriátio et lætítia et coróna exsultatiónis. 

\noindent Timor Dómini delectábit cor et dabit lætítiam et gáudium et longitúdinem diérum. 

\noindent Timénti Dóminum bene erit in extrémis et in die defunctiónis suæ benedicétur. 

\noindent Diléctio Dei honorábilis sapiéntia; quibus autem apparúerit, dispértit eam in visiónem sui ipsíus et in agnitióne magnálium suórum. 

\noindent Inítium sapiéntiæ timor Dómini et cum fidélibus in vulva concreáta est; cum homínibus veritátis ab ævo fundáta est et sémini eórum se credet.

\noindent Timor Dómini sciéntiæ religiósitas; religiósitas custódiet et iustificábit cor, iucunditátem atque gáudium dabit. 

\noindent Plenitúdo sapiéntiæ est timére Deum; et inébriat eos frúctibus suis. 

\noindent Omnem domum illíus implébit rebus pretiósis et receptácula thesáuris illíus. 

\noindent Coróna sapiéntiæ timor Dómini, repóllens pacem et salútis fructum: utráque autem sunt dona Dei. 

\noindent Sciéntiam et intelléctum prudéntiæ sapiéntia effúndit quasi plúviam; et glóriam tenéntium se exáltat. 

\noindent Radix sapiéntiæ est timére Dóminum, et rami illíus longǽvi.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 110, 10 \Vbardot{} Sap. 6, 19 \& Cantor; \textbf{H399}}

\vspace{-5mm}

\responsorium{II}{temporalia/resp-initiumsapientiae-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 59, 2 – 60, 4; 61, 3: Funk 1, 135-141}

\noindent Ex Epístola sancti Cleméntis papæ Primi ad Corínthios.

\noindent {\color{gray}Contínuo orántes ac supplicántes precábimur, ut Opifex ómnium rerum númerum electórum suórum constitútum in toto mundo consérvet íntegrum per diléctum púerum Iesum Christum, per quem nos vocávit de ténebris in lucem, de ignorántia in cognitiónem glóriæ nóminis sui; ut sperémus in nómine tuo, princípio omnis creatúræ, ut óculis cordis nostri apértis cognoscámus te solum, \emph{altíssimum in altíssimis, sanctum in sanctis quiescéntem; qui humílias arrogántiam superbórum, solvis cogitatiónes géntium, húmiles élevas et excélsos humílias, dívites facis et páuperes, occídis et salvas et vivíficas,} altíssimum in altíssimis, sanctum in sanctis quiescéntem; qui humílias arrogántiam superbórum, solvis cogitatiónes géntium, húmiles élevas et excélsos humílias, dívites facis et páuperes, occídis et salvas et vivíficas, solus benefáctor \emph{spirítuum et Deus omnis carnis;} qui \emph{intuéris in abýssos,} inspéctor óperum hóminum, periclitántium adiútor, \emph{desperántium salvátor,} omnis spíritus creátor et epíscopus; qui gentes in terra multíplicas et ex ómnibus éligis eos, qui te díligunt per Iesum Christum Fílium tuum diléctum, per quem nos erudivísti, sanctificásti, honorásti.}

\noindent Rogámus te, Dómine, ut \emph{sis adiútor et auxiliátor noster.} Eos nostrum, qui in tribulatióne sunt, líbera, humílium miserére, lapsos éleva, inópibus occúrre, infírmos sana, errántes pópuli tui convérte; nutri esuriéntes, solve captívos nostros, érige imbecílles, consoláre pusillánimes; \emph{cognoscúnto} te omnes \emph{gentes, quod tu es Deus solus et} Iesus Christus puer tuus ac \emph{nos pópulus tuus et oves páscuæ tuæ.}

\noindent Tu enim perénnem mundi constitutiónem per efféctus manifestásti; tu, Dómine, orbem terræ fundásti, fidélis in ómnibus generatiónibus, iustus in iudíciis, admirábilis in fortitúdine et magnificéntia, sápiens in condéndo et prudens in creátis stabiliéndis, bonus in iis, quæ vidéntur, et fidélis in eos, qui in te confídunt, benígnus et miséricors; dimítte nobis iniquitátes et iniustítias et peccáta et delícta nostra. Ne ímputes omne peccátum servórum tuórum et servárum, sed purífica nos in veritáte tua et \emph{dírige gressus nostros,} ut \emph{in pietáte et iustítia et simplicitáte cordis ambulémus} et \emph{agámus quæ bona et beneplácita sunt coram te ac coram princípibus nostris.}

\noindent Immo, Dómine, \emph{osténde fáciem tuam super nos, ut bonis fruámur} in pace, ut tegámur \emph{manu tua poténti} et ab omni peccáto liberémur \emph{bráchio tuo excélso,} ac líbera nos ab iis, qui nos odérunt iniúste.

\noindent Da concórdiam ac pacem et nobis et ómnibus habitántibus terram, sicut dedísti pátribus nostris, pie te \emph{invocántibus in fide et veritáte.} Qui solus hæc et plura bona nobíscum ágere potes, tibi confitémur per pontíficem ac patrónum animárum nostrárum Iesum Christum, per quem tibi glória et maiéstas et nunc et in generatiónem generatiónum et in sǽcula sæculórum. Amen.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 76, 14-16 \Vbardot{} ibidem; \textbf{H102}}

\vspace{-5mm}

\responsorium{III}{temporalia/resp-quisdeusmagnus-CROCHU-cumdox.gtex}{}}
\include{hebdomadai}
\include{feriaii}
