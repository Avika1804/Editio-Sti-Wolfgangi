\newcommand{\invitatorium}{\pars{Invitatorium.} \scriptura{Lc. 1, 28; Psalmus 94}

\vspace{-4mm}

\antiphona{VII}{temporalia/inv-avemaria-simplex.gtex}}
\newcommand{\hymnusmatutinum}{\pars{Hymnus}

\cuminitiali{VIII}{temporalia/hym-QuemTerra-simplex.gtex}}
\newcommand{\lectioi}{\pars{Lectio I.} \scriptura{Eccl. 11, 7-10; 12, 1-5}

\noindent De libro Ecclesiástes.

\noindent Dulce lumen et delectábile est óculis vidére solem. 

\noindent Si annis multis víxerit homo et in his ómnibus lætátus fúerit, meminísse debet tenebrósi témporis, quod multum erit: omne quod vénerit, vánitas. 

\noindent Lætáre ergo iúvenis in adulescéntia tua, 

\noindent et in bono sit cor tuum in diébus iuventútis tuæ, 

\noindent et ámbula in viis cordis tui et in intúitu oculórum tuórum; 

\noindent et scito quod pro ómnibus his addúcet te Deus in iudícium. 

\noindent Aufer curam a corde tuo et ámove malum a carne tua; adulescéntia enim et iuvéntus vanæ sunt.

\noindent Meménto Creatóris tui in diébus iuventútis tuæ, ántequam véniat tempus afflictiónis, et appropínquent anni, de quibus dicas: «Non mihi placent»; 

\noindent ántequam tenebréscat sol et lumen et luna et stellæ, et revertántur nubes post plúviam; 

\noindent quando commovebúntur custódes domus, et nutábunt viri fortíssimi, et otiósæ erunt moléntes imminúto número, 

\noindent et tenebréscent vidéntes per forámina, et claudéntur óstia in platéa submíssa voce moléntis, 

\noindent et consúrgent ad vocem vólucris, et subsídent omnes fíliæ cárminis; 

\noindent excélsa quoque timébunt et formidábunt in via.}
\newcommand{\responsoriumi}{\pars{Responsorium 1.} \scriptura{\Rbardot{} Eccli. 23, 1.3 \Vbardot{} Ps. 34, 2; \textbf{H400}}

\vspace{-5mm}

\responsorium{IV}{temporalia/resp-nederelinquasme-CROCHU.gtex}{}}
\newcommand{\lectioii}{\pars{Lectio II.} \scriptura{Eccl. 12, 5-14}

\noindent Florébit amýgdalus, reptábit locústa, 

\noindent et dissipábitur cápparis, quóniam ibit homo in domum æternitátis suæ, 

\noindent et circuíbunt in platéa plangéntes, ántequam rumpátur funículus argénteus, 

\noindent et frangátur lécythus áureus, 

\noindent et conterátur hýdria super fontem, 

\noindent et confringátur rota super cistérnam, 

\noindent et revertátur pulvis in terram suam, unde erat, 

\noindent et spíritus rédeat ad Deum, qui dedit illum. 

\noindent Vánitas vanitátum, dixit Ecclesiástes, et ómnia vánitas.

\noindent Cumque esset sapientíssimus, Ecclesiástes dócuit ínsuper pópulum sciéntiam; ponderávit et investígans compósuit parábolas multas. 

\noindent Quæsívit Ecclesiástes verba delectabília et conscrípsit sermónes rectíssimos ac veritáte plenos.

\noindent Verba sapiéntium sicut stímuli, et quasi clavi defíxi sunt magístri collatiónum; data sunt a pastóre uno. 

\noindent His ámplius, fili mi, ne requíras: faciéndi plures libros nullus est finis, frequénsque meditátio carnis afflíctio est.  

\noindent Finis loquéndi, ómnibus audítis: Deum time et mandáta eius obsérva; hoc est enim omnis homo. 

\noindent Et cuncta, quæ fiunt, addúcet Deus in iudícium circa omne occúltum, sive bonum sive malum.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 110, 10 \Vbardot{} Sap. 6, 19 \& Cantor; \textbf{H399}}

\vspace{-5mm}

\responsorium{II}{temporalia/resp-initiumsapientiae-CROCHU.gtex}{}}
\newcommand{\lectioiii}{\pars{Lectio III.} \scriptura{Lib. 10, 2: PG 98, 1138-1139}

\noindent Ex Explanatióne sancti Gregórii Agrigentíni epíscopi super Ecclesiásten.

\noindent \emph{Dulce,} inquit Ecclesiástes, \emph{est hoc lumen,} et valde bonum ácie oculórum nostrórum solem hunc aspectábilem intuéri. 

\noindent Luce enim subláta, sine spécie mundus esset, vitáque sine vita. 

\noindent Quare ille Dei contemplátor Móyses prævértens dixit: \emph{Et vidit Deus lucem et ait quia bonum.} 

\noindent Cogitáre nos autem cónvenit, magnum et verum æternúmque lumen, \emph{quod illúminat omnem hóminem veniéntem in hunc mundum}, Christum scílicet mundi servatórem ac redemptórem, qui, homo factus, ad humánæ condiciónis extréma devénit; de quo dicit prophéta David: \emph{Cantáte Deo, psállite nómini eius, iter fácite ei, qui ascéndit ad occidéntem; Dóminus nomen illi; et exsultáte in conspéctu eius}.

\noindent Dulce appellávit lumen ac bonum prænuntiávit vidére óculis suis solem glóriæ, eum nempe qui divínæ inhumanatiónis témpore ait: \emph{Ego sum lux mundi; qui séquitur me, non ambuláverit in ténebris, sed habébit lumen vitæ.} 

\noindent Et íterum: \emph{Hoc est iudícium, quia lux venit in mundum.} 

\noindent Sic ígitur solári hoc, quod córporis óculis usurpámus, lúmine spiritálem iustítiæ Solem prænuntiávit, qui revéra dulcíssimus iis fuit, qui digni hábiti fuére, ut ab eo institueréntur, utque ipsum inter hómines degéntem atque versántem óculis suis aspícerent tamquam hóminem quemque, cum tamen non ut quisque hóminum esset. 

\noindent Erat enim et Deus verus ac proptérea ut cæci vidérent et claudi ambulárent et surdi audírent, effécit, lepris óbsitos mundávit, mórtuos solo iussu ad vitam revocávit.

\noindent Porro nunc étiam dulcíssimum revéra est spiritáles óculos in ipsum inténdere et símplicem eius divinámque pulchritúdinem contemplári atque ánimo reputáre; 

\noindent tum ex ipsa communicatióne atque consórtio illustrári exornaríque et ánimi dulcédine perfúndi ac sanctitátem indúere, intellegéntiam acquírere, divína dénique exsultatióne compléri, quæ ad omnes præséntis vitæ dies producátur. 

\noindent Id enim sápiens Ecclesiástes indicávit, cum dixit: \emph{Quia etsi annis multis víxerit homo, in ómnibus iis lætábitur.} 

\noindent Omnis namque lætítiæ plane auctor est ille iustítiæ Sol ipsum intuéntibus; de quo ait David prophéta: \emph{Exsúltent in conspéctu Dei, delecténtur in lætítia,} ac rursum: \emph{Exsultáte, iusti, in Dómino; rectos decet collaudátio.}}
\newcommand{\responsoriumiii}{\pars{Responsorium 3.} \scriptura{\Rbardot{} Eccli. 24, 8-11 \Vbardot{} ibid. 24, 7; \textbf{H399}}

\vspace{-5mm}

\responsorium{VI}{temporalia/resp-gyrumcaeli-CROCHU-cumdox.gtex}{}}
\include{hebdomadaxix}
\include{sabbato}
