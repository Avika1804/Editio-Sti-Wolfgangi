\newcommand{\hymnusmatutinum}{\pars{Hymnus}

\cuminitiali{IV}{temporalia/hym-RerumCreator-worcester.gtex}}
\newcommand{\lectioi}{\pars{Lectio I.} \scriptura{Zach. 10, 3-8}

\noindent De libro Zacharíæ prophétæ.

\noindent Hæc dicit Dóminus: «Super pastóres irátus est furor meus, et super hircos visitábo: certe vísitat Dóminus exercítuum gregem suum, domum Iudæ, et fáciet eos quasi equum glóriæ suæ in bello. Ex ipso ángulus, ex ipso paxíllus, ex ipso arcus prœ́lii, ex ipso egrediétur omnis exáctor simul. 

\noindent Et erunt quasi fortes conculcántes lutum viárum in prœ́lio et bellábunt, quia Dóminus cum eis; et confundéntur ascensóres equórum. 

\noindent Et confortábo domum Iudæ et domum Ioseph salvábo et redúcam eos, quia miserébor eórum; et erunt, sicut non proiecíssem eos: ego enim Dóminus Deus eórum et exáudiam eos. 

\noindent Et erunt quasi fortes Ephraim, et lætábitur cor eórum quasi a vino, et fílii eórum vidébunt et lætabúntur, et exsultábit cor eórum in Dómino.}
\newcommand{\responsoriumi}{\pars{Responsorium 1.} \scriptura{\Rbardot{} Is. 19, 25 \Vbardot{} Ps. 32, 12; \textbf{H418}}

\vspace{-5mm}

\responsorium{VIII}{temporalia/resp-laudabilispopulus-CROCHU.gtex}{}}
\newcommand{\lectioii}{\pars{Lectio II.} \scriptura{Zach. 10, 9-12; 11, 1-3}

\noindent Sibilábo eis et congregábo illos, quia redémi eos, et multi erunt, sicut multi ante fúerant. 

\noindent Et seminábo eos in pópulis, et de longe recordabúntur mei; et alent fílios suos et reverténtur. 

\noindent Et redúcam eos de terra Ægýpti et de Assýria congregábo eos et ad terram Gálaad et Líbani addúcam eos, et non inveniétur eis locus. 

\noindent Et transíbunt per mare angústiæ, et percútiet in mari fluctus, et exiccabúntur ómnia profúnda flúminis; et humiliábitur supérbia Assýriæ et sceptrum Ægýpti recédet. 

\noindent Confortábo eos in Dómino, et in nómine eius ambulábunt», dicit Dóminus. 

\noindent Aperi, Líbane, portas tuas, et cómedat ignis cedros tuas. 

\noindent Ulula, ábies, quia cécidit cedrus, quóniam magnífici vastáti sunt; ululáte, quercus Basan, quóniam córruit saltus impérvius. 

\noindent Vox ululátus pastórum, quia vastáta est magnificéntia eórum; vox rugítus leónum, quóniam vastáta est supérbia Iordánis.}
\newcommand{\responsoriumii}{\pars{Responsorium 2.} \scriptura{\Rbardot{} Dan. 13, 22.23 \Vbardot{} ibidem; \textbf{H417}}

\vspace{-5mm}

\responsorium{VIII}{temporalia/resp-angustiaemihiundique-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo 21, 1-4: CCL 41, 276-278}

\noindent Ex Sermónibus sancti Augustíni epíscopi.

\noindent \emph{Iucundábitur iustus in Dómino et sperábit in eo, et gloriabúntur omnes recti corde.} Hoc certe voce et corde cantávimus. Hæc verba Deo dixit et consciéntia et lingua christiána: \emph{Iucundábitur iustus}, non in sǽculo, sed \emph{in Dómino. Lux orta est iusto,} dicit álibi, \emph{et rectis corde iucúnditas.} Quǽreres unde iucúnditas. Hic audis: \emph{Iucundábitur iustus in Dómino.} Et álibi: \emph{Delectáre in Dómino et dabit tibi petitiónes cordis tui.}

\noindent Quid nobis indícitur? Quid donátur? Quid iubétur? Quid datur? Ut iucundémur in Dómino. Quis iucundábitur in ea re quam non videt? An forte vidémus Dóminum? Hoc in promissióne detinémus.

\noindent Nunc autem \emph{per fidem ambulámus, quámdiu sumus in córpore, peregrinámur a Dómino.} Per fidem, non per spéciem. Quando per spéciem? Quando implébitur quod idem Ioánnes dicit: \emph{Dilectíssimi, fílii Dei sumus; et nondum appáruit quod érimus. Scimus quia, cum apparúerit, símiles ei érimus, quóniam eum vidébimus sícuti est.}

\noindent Tunc ergo magna et perfécta iucúnditas, tunc plenum gáudium, ubi non iam spes lactat, sed res nutrit. Tamen étiam nunc, ante quam res ipsa véniat nobis, ante quam nos ad rem ipsam veniámus, iucundémur in Dómino. Neque enim parvam iucunditátem habet spes, cuius póstea erit res.

\noindent Modo ergo in spe amámus. Ideo \emph{iucundátur,} inquit, \emph{iustus in Dómino.} Et contínuo, quia nondum videt, \emph{et sperábit in eo.}

\noindent Habémus tamen primítias spíritus et aliúnde fortásse, et quem dilígimus propinquámus et quod ávide manducatúri et bibitúri sumus, nunc etsi tenúiter prælámbimus atque gustámus.

\noindent Unde autem iucundámur in Dómino, si a nobis longe est Dóminus? Et non sit longe! Ut longe sit tu facis. Ama et propinquábit; ama et habitábit. \emph{Dóminus in próximo est, nihil sollíciti fuéritis.} Vis vidére quam si amáveris tecum sit? \emph{Deus cáritas est.}

\noindent Dictúrus es mihi: «Putas, quid est cáritas?». Cáritas est qua dilígimus. Quid dilígimus? Ineffábile bonum, bonum benéficum, bonum bonórum ómnium creatórem. Ipse te deléctet, a quo habes quicquid te deléctat. Non peccátum dico, nam peccátum solum ab illo non habes. Excépto peccáto, ab illo habes quicquid áliud habes.}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}}
\include{hebdomadaxxxiii}
\include{feriaiv}
