\newcommand{\lectioi}{\pars{Lectio I.} \scriptura{Mal. 3, 1-12}

\noindent De libro Malachíæ prophétæ.

\noindent Hæc dicit Dóminus Deus: «Ecce ego mittam ángelum meum, et præparábit viam ante fáciem meam; et statim véniet ad templum suum Dominátor, quem vos quǽritis, et ángelus testaménti, quem vos vultis. Ecce venit, dicit Dóminus exercítuum; et quis póterit sustinére diem advéntus eius, et quis stabit, cum apparébit? Ipse enim quasi ignis conflans et quasi herba fullónum; et sedébit conflans et emúndans argéntum et purgábit fílios Levi et colábit eos quasi aurum et quasi argéntum, et erunt Dómino offeréntes sacrifícia in iustítia. Et placébit Dómino sacrifícium Iudæ et Ierúsalem sicut diébus prístinis et sicut annis antíquis. Et accédam ad vos in iudício; et ero testis velox maléficis et adúlteris et periúris et, qui ópprimunt mercenários, víduas et pupíllos et flectunt ius peregrinórum nec timuérunt me, dicit Dóminus exercítuum.

\noindent Ego enim Dóminus et non mutátus sum; sed vos, fílii Iacob, nondum ad finem pervenístis. A diébus enim patrum vestrórum recessístis a præcéptis legítimis meis et non custodístis ea. Revertímini ad me, et revértar ad vos, dicit Dóminus exercítuum.

\noindent Et dícitis: “In quo revertémur?”. Numquid homo potest defraudáre Deum?

\noindent Sed vos defraudátis me. Et dícitis: “In quo defraudávimus te?”.

\noindent In décimis et in primítiis. Maledictióne vos maledícti estis, quia me vos defraudátis, gens tota. Inférte omnem décimam in hórreum, et sit cibus in domo mea; et probáte me super hoc, dicit Dóminus exercítuum: si non aperúero vobis cataráctas cæli et effúdero vobis benedictiónem usque ad abundántiam et increpábo pro vobis devorántem, et non corrúmpet fructum terræ, nec erit stérilis vobis vínea in agro, dicit Dóminus exercítuum.

\noindent Et beátos vos dicent omnes gentes; éritis enim vos terra desiderábilis, dicit Dóminus exercítuum.}
\newcommand{\responsoriumi}{\pars{Responsorium 1.} \scriptura{\Rbar{} Is. 43, 14.15 \Vbar{} Cantor; \textbf{H22}}

\vspace{-5mm}

\responsorium{V}{temporalia/resp-eccevenietdominus-CROCHU.gtex}{}}
\newcommand{\lectioii}{\pars{Lectio II.} \scriptura{Mal. 3, 13-24}

\noindent Invaluérunt super me verba vestra, dicit Dóminus; et dícitis: “Quid locúti sumus contra te?”. Dícitis: “Vanum est servíre Deo; et, quod emoluméntum, quia custodívimus præcépta eius et quia ambulávimus tristes coram Dómino exercítuum? Ergo nunc beátos dícimus arrogántes; síquidem ædificáti sunt faciéntes impietátem et tentavérunt Deum et salvi facti sunt”. Tunc locúti sunt timéntes Dóminum, unusquísque cum próximo suo. Et atténdit Dóminus et audívit; et scriptus est liber memorabílium coram eo timéntibus Dóminum et cogitántibus nomen eius. Erunt mihi, ait Dóminus exercítuum, in die, qua ego fácio in pecúlium; et parcam eis, sicut parcit vir fílio suo serviénti sibi. Rursum vidébitis quid sit inter iustum et ímpium, inter serviéntem Deo et non serviéntem ei.

\noindent Ecce enim dies véniet succénsa quasi camínus; et erunt omnes supérbi et omnes faciéntes impietátem stípula; et inflammábit eos dies véniens, dicit Dóminus exercítuum, quæ non derelínquet eis radícem et ramum. Et oriétur vobis timéntibus nomen meum sol iustítiæ et sánitas in pennis eius; et egrediémini et saliétis sicut vítuli sagináti et calcábitis ímpios, cum fúerint cinis sub planta pedum vestrórum in die, quam ego fácio, dicit Dóminus exercítuum.

\noindent Mementóte legis Móysi servi mei, cui mandávi in Horeb ad omnem Israel præcépta et iudícia. Ecce ego mittam vobis Elíam prophétam, ántequam véniat dies Dómini magnus et horríbilis; et convértet cor patrum ad fílios et cor filiórum ad patres eórum, ne véniam et percútiam terram anathémate».}
\newcommand{\responsoriumii}{\pars{Responsorium 2.} \scriptura{\Rbardot{} Cf. Ap. 2, 17 \Vbardot{} Cf. Mal. 3, 1; \textbf{H49}}

\vspace{-5mm}

\responsorium{III}{temporalia/resp-hicquiadvenit-CROCHU.gtex}{}}
\newcommand{\lectioiii}{\pars{Lectio III.} \scriptura{Hymn. de Annunt. Deíparæ, 5 : ed. Lamy 3, 986-990}

\noindent Ex Hymnis sancti Ephraem diáconi.

\noindent Virgo Adámi recépit Mendácem a quo decépta est, eum præpóstere audívit, stulte crédidit Adamúmque nudávit per amárum horti fructum.

\noindent Surgens María, Davídis fília, accépit pacem ab ángelo et téxuit stolam glóriæ vestémque suam dedit ad operiéndam nuditátem Adae et stetit sponsus cum decóre in thálamo suo.

\noindent Duæ fuérunt vírgines, sed harum duárum áctio valde divérsa fuit: una prostrávit virum suum, áltera fulsit patrem suum.

\noindent Per Evam homo invénit sepúlcrum; per Maríam in cælum vocátus est.

\noindent Duo legáti missi sunt in mundum ad Evam et Maríam: Sátanas et ángelus, serpens et Gábriel, et in núntio horum duórum mors et vita invéntæ sunt.

\noindent In ramo Vírginis Maríæ Deus illápsus suspéndit fructum quem in Eden non gustáverant, e María eum decerpsérunt, quia fructus róborans comestóres ex amóre super eos décidit.

\noindent Amóre flagrábat arbor a suis comestóribus in Eden derelícta.

\noindent Ut confúnderet serpéntem qui eos spoliáverat, in zelo suo secúta est comestóres, ut illi in suo loco eum manducárent.

\noindent Concupiscéntia et supérbia in árbore sciéntiæ latébant, Virgo fructum absque concupiscéntia concépit, ut concupiscéntia lethális géneris humáni per eam in ætérnum delerétur.

\noindent Eden Dei María est, in ea nec arbor sciéntiæ, nec serpens qui nocet, nec Eva quæ óccidit, sed ex ea orítur arbor vitæ quæ redúcit éxules in Eden.

\noindent Arbor vitæ, quam cherub et gládius flammæ servant, ecce résidet in puríssima Vírgine quam custódit Ioseph.

\noindent Custos gládium suum repósuit, quia fructus quem custodiébat ex altíssimis missus est in terram ad lapsos.

\noindent Mortáles eum manducárunt et eo vitam adépti sunt.

\noindent Benedíctus fructus quem péperit María Virgo.}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}}
\include{hebdomadaxxviii}
\include{sabbato}
