\newcommand{\lectioi}{\pars{Lectio I.} \scriptura{Sap. 4, 7-18}

\noindent De libro Sapiéntiæ

\noindent Iustus autem, si morte præoccupátus fúerit, in refrigério erit. Senéctus enim venerábilis, non quæ est diutúrna neque annórum número computátur; cani autem sunt sensus hóminis, et ætas senectútis vita immaculáta.

\noindent Placens Deo factus est diléctus et vivens inter peccatóres translátus est; raptus est, ne malítia mutáret intelléctum eius, aut ne fíctio defíceret ánimam illíus. Fascinátio enim nugacitátis obscúrat bona, et inconstántia concupiscéntiæ transvértit sensum sine malítia. Consummátus in brevi explévit témpora multa; plácita enim erat Deo ánima illíus, propter hoc properávit edúcere illum de médio iniquitátis.

\noindent Pópuli autem vidéntes et non intellegéntes, nec ponéntes in præcórdiis tália, quóniam grátia et misericórdia est in eléctis eius, et visitátio in sanctis illíus. Condémnat autem iustus mórtuus vivos ímpios, et iuvéntus celérius consummáta longǽvam senectútem iniústi. Vidébunt enim finem sapiéntis et non intéllegent quid cogitáverit de illo Deus, et quare muníerit illum Dóminus. Vidébunt et contémnent; illos autem Dóminus irridébit.

\noindent Et erunt post hæc tamquam corpus sine honóre, et in contuméliam inter mórtuos in perpétuum, quóniam disrúmpet illos præcípites sine voce et commovébit illos a fundaméntis, et usque ad suprémum desolabúntur et erunt in dolóre, et memória illórum períbit. Vénient in computatióne peccatórum suórum tímidi, et tradúcent illos ex advérso iniquitátes ipsórum.}
\newcommand{\responsoriumi}{\pars{Responsorium 1.} \scriptura{\Rbardot{} Eccli. 23, 4-6 \Vbardot{} ibid. 23, 1.3; \textbf{H399}}

\vspace{-5mm}

\responsorium{V}{temporalia/resp-dominepateretdeus-CROCHU.gtex}{}}
\newcommand{\lectioii}{\pars{Lectio II.} \scriptura{Coll. l, 7: SC 42, 84-85}

\noindent Ex Collatiónibus Ioánnis Cassiáni abbátis.

\noindent Omnia cordis puritátis grátia gerénda appetendáque sunt nobis. Pro hac solitúdo sectánda est, pro hac ieiúnia, vigílias, labóres, córporis nuditátem, lectiónem ceterásque virtútes debére nos suscípere novérimus, ut scílicet per illas ab univérsis passiónibus nóxiis illǽsum paráre cor nostrum et conserváre possímus et ad perfectiónem caritátis istis grádibus inniténdo conscéndere, et non propter has observántias, si forte honésta ac necessária occupatióne prævénti sollemnitátem districtiónis nostræ non potuérimus implére, incidámus in tristítiam vel iram sive indignatiónem, ob quæ expugnánda illud quod prætermíssum est fuerámus actúri.

\noindent Non enim tantum est lucrum ieiúnii quantum iræ dispéndium nec tantus lectióne cápitur, fructus quantum contémptu fratris incúrritur detriméntum. Ea ígitur quæ sequéntia sunt, id est ieiúnia, vigíliæ, anachorésis, meditátio Scripturárum, propter principálem scopon, id est puritátem cordis, quod est cáritas, nos cónvenit exercére et non propter illa principálem hanc proturbáre virtútem, qua in nobis íntegra illæsáque duránte nihil óberit, si áliquid eórum quæ sequéntia sunt pro necessitáte fúerit prætermíssum: síquidem nec próderit univérsa fecísse adémpta hac qua díximus principáli causa, cuius obténtu sunt ómnia peragénda.}
\newcommand{\responsoriumii}{\pars{Responsorium 2.} \scriptura{\Rbardot{} Prv. 23, 26 \Vbardot{} ibid. 5, 1; \textbf{H400}}

\vspace{-5mm}

\responsorium{I}{temporalia/resp-praebefili-CROCHU.gtex}{}}
\newcommand{\lectioiii}{\pars{Lectio III.}

\noindent Ieiúnia, vigíliæ, meditátio Scripturárum, núditas ac privátio ómnium facultátum non perféctio, sed perfectiónis instruménta sunt, quia non in ipsis consístit disciplínæ illíus finis, sed per illa pervenítur ad finem. In cassum ígitur hæc exercítia moliétur, quisque his velut summo bono conténtus intentiónem sui cordis huc usque defíxerit et non ad capiéndum finem, propter quem hæc appeténda sunt, omne stúdium virtútis exténderit, habens quidem disciplínæ illíus instruménta, finem vero, in quo omnis fructus consístit, ignórans.}
\newcommand{\responsoriumiii}{\pars{Responsorium 3.} \scriptura{\Rbardot{} Sap. 17, 1 \Vbardot{} ibid. 10, 18; \textbf{H400}}

\vspace{-5mm}

\responsorium{III}{temporalia/resp-magnaenimsunt-CROCHU-cumdox.gtex}{}}
\include{hebdomadaxx}
\include{feriaiv}
