\newcommand{\hymnusmatutinum}{\pars{Hymnus}

\cuminitiali{IV}{temporalia/hym-ConsorsPaterni.gtex}}
\newcommand{\lectioi}{\pars{Lectio I.} \scriptura{2 Sam. 2, 1-11; 3, 1-5}

\noindent De libro secúndo Samuélis.

\noindent In diébus illis: Consúluit David Dóminum dicens: «Num ascéndam in unam de civitátibus Iudæ?». Et ait Dóminus ad eum: «Ascénde». Dixítque David: «Quo ascéndam?». Et respóndit ei: «In Hebron».

\noindent Ascéndit ergo David et duæ uxóres eius, Achínoam Iezrahelítes et Abígail uxor Nabal de Carmel; sed et viros, qui erant cum eo, duxit David síngulos cum domo sua, et mansérunt in óppidis Hebron.

\noindent Venerúntque viri Iudæ et unxérunt ibi David, ut regnáret super domum Iudæ.

\noindent Et nuntiátum est David quod viri Iabes Gálaad sepelíssent Saul. Misit ergo David núntios ad viros Iabes Gálaad dixítque ad eos: «Benedícti vos Dómino, qui fecístis misericórdiam hanc cum dómino vestro Saul et sepelístis eum. Et nunc fáciat quidem vobis Dóminus misericórdiam et veritátem; sed et ego reddam vobis simíliter bonum, eo quod fecéritis istud. Nunc autem conforténtur manus vestræ, et estóte fortes; licet enim mórtuus sit dóminus vester Saul, tamen me unxit domus Iudæ in regem sibi».

\noindent {\color{gray} Abner autem fílius Ner princeps exércitus Saul tulit Isbaal fílium Saul et duxit eum in Mahánaim regémque constítuit super Gálaad et super Aser et super Iézrahel et super Ephraim et super Béniamin et super Israel univérsum. Quadragínta annórum erat Isbaal fílius Saul, cum regnáre cœpísset super Israel, et duóbus annis regnávit; sola autem domus Iudæ sequebátur David. Et fuit númerus diérum, quos commorátus est David ímperans in Hebron super domum Iudæ, septem annórum et sex ménsium.

\noindent Facta est ergo longa concertátio inter domum Saul et inter domum David: David semper invaléscens, domus autem Saul decréscens cotídie.

\noindent Nati quoque sunt fílii David in Hebron. Fuítque primogénitus eius Amnon de Achínoam Iezrahelítide, et post eum Chéleab de Abígail uxóre Nabal de Carmel, porro tértius Absalom fílius Máacha fíliæ Tholmái regis Gesur, quartus autem Adonías fílius Haggith et quintus Saphatía fílius Abital, sextus quoque Iéthraam de Egla uxóre David: hi nati sunt David in Hebron.}}
\newcommand{\responsoriumi}{\pars{Responsorium 1.} \scriptura{\Rbardot{} Cantor \Vbardot{} 1 Reg. 17, 37; \textbf{H395}}

\vspace{-5mm}

\responsorium{I}{temporalia/resp-deusomniumexauditorest-sinedox.gtex}{}}
\newcommand{\lectioii}{\pars{Lectio II.} \scriptura{Serm. 47, 12-14, De ovibus: CCL 41, 582-584}

\noindent Ex Sermónibus sancti Augustíni epíscopi.

\noindent \emph{Glória nostra hæc est: testimónium consciéntiæ nostræ.} Sunt hómines temerárii iúdices, detractóres, susurrónes, murmuratóres, quæréntes suspicári quod non vident, quæréntes étiam iactáre quod nec suspicántur: contra tales quid rémanet nisi testimónium consciéntiæ nostræ? Neque enim, fratres, étiam in illis quibus placére vólumus, glóriam nostram quǽrimus, aut glóriam nostram quǽrere debémus, sed illórum salútem, ut si bene ambulámus, nos sequéndo non errent.

\noindent Imitatóres nostri sint, si nos Christi; si autem nos non Christi, imitatóres sint Christi. Ipse enim pascit gregem suum, et cum ómnibus bene pascéntibus ipse solus est, quia omnes in illo sunt.

\noindent Non ergo utilitátem nostram quǽrimus, quando placére homínibus vólumus, sed gaudére homínibus vólumus, sed gaudémus eis placére quod bonum est, propter ipsórum utilitátem, non propter nostram dignitátem. Contra quos díxerit Apóstolus: \emph{Si homínibus placére vellem, Christi servus non essem,} maniféstum est. Et propter quos díxerit: \emph{Placéte ómnibus per ómnia, sicut et ego ómnibus pláceo per ómnia,} maniféstum est. Utrúmque dilúcidum, utrúmque tranquíllum, utrúmque purum, utrúmque non perturbátum. Tu tantum pasce et bibe, noli conculcáre et turbáre.}
\newcommand{\responsoriumii}{\pars{Responsorium 2.} \scriptura{\Rbardot{} 1 Reg. 7, 3 \Vbardot{} ibidem; \textbf{H397}}

\vspace{-5mm}

\responsorium{III}{temporalia/resp-praeparatecordavestra-sinedox.gtex}{}}
\newcommand{\lectioiii}{\pars{Lectio III.}

\noindent Nam et Dóminum ipsum Iesum Christum magístrum Apostolórum útique audísti: \emph{Lúceant ópera vestra coram homínibus, ut vídeant bona facta vestra, et gloríficent Patrem vestrum qui in cælis est,} id est, qui vos fecit tales. \emph{Nos enim pópulus páscuæ eius, et oves mánuum eius.} Ille ergo laudétur qui te fecit bonum si bonus es, non tu qui per te ipsum non póteras esse nisi malus. Quid vis autem in contrárium dúcere veritátem, ut quando boni áliquid facis, te velis laudári; quando mali áliquid facis, Dóminum velis vituperári? Utique enim qui dixit: \emph{Lúceant ópera vestra coram homínibus,} ipse dixit in eódem sermóne: \emph{Nolíte fácere iustítiam vestram coram homínibus.} Sed sicut tibi in Apóstolo ista contrária videbántur, sic et in Evangélio. Si autem non pertúrbas aquam cordis tui, et hic agnósces pacem Scripturárum, et habébis cum eis et tu pacem.

\noindent Curémus ergo, fratres, non tantum bene vívere, sed étiam coram homínibus bene conversári, nec tantum curáre habére bonam consciéntiam, sed quantum potest nostra infírmitas, quantum vigilántia fragilitátis humánæ, curémus nihil étiam fácere quod véniat in malam suspiciónem infírmo fratri, ne forte puras herbas mandéndo et puras aquas bibéndo, conculcémus páscua Dei, et oves infírmæ conculcátum mandúcent, et turbátum bibant.}
\newcommand{\responsoriumiii}{\pars{Responsorium 3.} \scriptura{\Rbardot{} 1 Reg. 17, 37 \Vbardot{} Ps. 56, 4.5; \textbf{H395}}

\vspace{-5mm}

\responsorium{VIII}{temporalia/resp-dominusquieripuitme-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-PergrataMundo-einsiedeln.gtex}}
\include{hebdomadaxiii}
\include{feriaiii}
