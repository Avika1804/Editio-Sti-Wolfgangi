\newcommand{\hymnusmatutinum}{\pars{Hymnus.}

\antiphona{IV}{temporalia/hym-OSacrosanctaTrinitas.gtex}}
\newcommand{\lectioi}{\pars{Lectio I.} \scriptura{Gn. 11, 1-11}

\noindent De libro Génesis.

\noindent Erat autem univérsa terra lábii uníus et sermónum eorúmdem. Cumque proficisceréntur de oriénte, invenérunt campum in terra Sénnaar et habitavérunt in eo.

\noindent Dixítque alter ad próximum suum: “Veníte, faciámus láteres et coquámus eos igni”. Habuerúntque láteres pro saxis et bitúmen pro cæménto.

\noindent Et dixérunt: “Veníte, faciámus nobis civitátem et turrim, cuius culmen pertíngat ad cælum, et faciámus nobis nomen, ne dividámur super fáciem univérsæ terræ”.

\noindent Descéndit autem Dóminus, ut vidéret civitátem et turrim, quam ædificavérunt fílii hóminum, et dixit Dóminus: “Ecce unus est pópulus et unum lábium ómnibus; et hoc est inítium operatiónis eórum, nec eis erit deínceps diffícile, quidquid cogitáverint fácere. Veníte ígitur, descendámus et confundámus ibi linguam eórum, ut non intéllegat unusquísque vocem próximi sui”. Atque ita divísit eos Dóminus ex illo loco super fáciem univérsæ terræ, et cessavérunt ædificáre civitátem.

\noindent Et idcírco vocátum est nomen eius Babel, quia ibi confúsum est lábium univérsæ terræ, et inde dispérsit eos Dóminus super fáciem univérsæ terræ.

\noindent Hæ sunt generatiónes Sem. Sem centum erat annórum, quando génuit Arpháxad biénnio post dilúvium; vixítque Sem, postquam génuit Arpháxad, quingéntos annos et génuit fílios et fílias.}
\newcommand{\responsoriumi}{\pars{Responsorium 1.} \scriptura{\Rbardot{} Gn. 3, 8-9 \Vbardot{} Hab. 3, 2; \textbf{H137}}

\vspace{-5mm}

\responsorium{IV}{temporalia/resp-dumdeambularetdominus-CROCHU.gtex}{}}
\newcommand{\lectioii}{\pars{Lectio II.} \scriptura{Enar. in ps. 54,11: CCL 39,664-665}

\noindent Ex Enarratiónibus sancti Augustíni epíscopi in psalmos.

\noindent \emph{Submérge, Dómine, et dívide linguas eórum.} Atténdit tribulántes se et adumbrántes se, et optávit hoc, non de ira, fratres. Qui se male extulérunt, éxpedit eis ut submergántur; qui male conspiravérunt, éxpedit eis ut linguæ eórum dividántur; ad bonum conséntiant, et concórdent linguæ illórum. Si autem \emph{in idípsum advérsum me susurrábant,} ait, \emph{omnes inimíci mei,} perdant \emph{idípsum} in malo; dividántur linguæ eórum, non sibi conséntiant.

\noindent \emph{Submérge, Dómine, et dívide linguas eórum. Submérge,} quare? Quia se extulérunt. \emph{Dívide,} quare? Quia in malum conspiravérunt. Turrem illam recordáre superbórum factam post dilúvium; quid dixérunt supérbi? «Ne pereámus dilúvio, faciámus altam turrem.» Supérbia se munítos esse arbitrabántur, exstruxérunt altam turrem; et Dóminus divísit linguas ipsórum.}
\newcommand{\responsoriumii}{\pars{Responsorium 2.} \scriptura{\Rbardot{} Gn. 3, 22 \Vbardot{} ibid., 24; \textbf{H137}}

\vspace{-5mm}

\responsorium{VIII}{temporalia/resp-ecceadamquasiunus-CROCHU.gtex}{}}
\newcommand{\lectioiii}{\pars{Lectio III.}

\noindent Tunc se cœpérunt non intellégere: hinc facta est orígo linguárum multárum. Antea enim una lingua erat; sed una lingua concórdibus próderat, una lingua humílibus próderat; at ubi illa colléctio in conspiratiónem supérbiæ præcipitáta est, pepércit illis Deus ut divíderet linguas, ne se intellegéndo perniciósam fácerent unitátem.

\noindent Per supérbos hómines divísæ sunt linguæ, per húmiles apóstolos congregátæ sunt linguæ: spíritus supérbiæ dispérsit linguas, Spíritus Sanctus congregávit linguas. Quando enim Spíritus Sanctus venit super discípulos, ómnium linguis locúti sunt, ab ómnibus intellécti sunt; linguæ dispérsæ, in unum congregátæ sunt. Ergo si adhuc sǽviunt et gentíles sunt, éxpedit eis divísas habére linguas. Volunt unam linguam, véniant ad Ecclésiam; quia et in diversitáte linguárum carnis, una est lingua in fide cordis.}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 3, 19.18 \Vbardot{} ibid., 17; \textbf{H137}}

\vspace{-5mm}

\responsorium{VII}{temporalia/resp-insudorevultustui-CROCHU-cumdox.gtex}{}}
\include{hebdomadavii}
\include{feriaiii}
