\newcommand{\lectioi}{\pars{Lectio I.} \scriptura{1 Cor. 2, 1-16}

\noindent De Epístula prima beáti Pauli Apóstoli ad Corínthios.

\noindent Et ego, cum veníssem ad vos, fratres, veni non per sublimitátem sermónis aut sapiéntiæ annúntians vobis mystérium Dei.

\noindent Non enim iudicávi scire me áliquid inter vos nisi Iesum Christum et hunc crucifíxum.

\noindent Et ego in infirmitáte et timóre et tremóre multo fui apud vos, et sermo meus et prædicátio mea non in persuasibílibus sapiéntiæ verbis sed in ostensióne Spíritus et virtútis, ut fides vestra non sit in sapiéntia hóminum sed in virtúte Dei.

\noindent Sapiéntiam autem lóquimur inter perféctos, sapiéntiam vero non huius sǽculi neque príncipum huius sǽculi, qui destruúntur, sed lóquimur Dei sapiéntiam in mystério, quæ abscóndita est, quam prædestinávit Deus ante sǽcula in glóriam nostram, quam nemo príncipum huius sǽculi cognóvit; si enim cognovíssent, numquam Dóminum glóriæ crucifixíssent.

\noindent Sed sicut scriptum est: \emph{Quod óculus non vidit, nec auris audívit, nec in cor hóminis ascéndit, quæ præparávit Deus his, qui díligunt illum.}

\noindent Nobis autem revelávit Deus per Spíritum; Spíritus enim ómnia scrutátur, étiam profúnda Dei.

\noindent Quis enim scit hóminum, quæ sint hóminis, nisi spíritus hóminis, qui in ipso est? Ita et, quæ Dei sunt, nemo cognóvit nisi Spíritus Dei.

\noindent Nos autem non spíritum mundi accépimus, sed Spíritum, qui ex Deo est, ut sciámus, quæ a Deo donáta sunt nobis; quæ et lóquimur non in doctis humánæ sapiéntiæ sed in doctis Spíritus verbis, spiritálibus spiritália comparántes.

\noindent Animális autem homo non pércipit, quæ sunt Spíritus Dei, stultítia enim sunt illi, et non potest intellégere, quia spiritáliter examinántur; spiritális autem iúdicat ómnia, et ipse a némine iudicátur.

\noindent \emph{Quis enim cognóvit sensum Dómini, qui ínstruat eum?} Nos autem sensum Christi habémus.}
\newcommand{\responsoriumi}{\pars{Responsorium 1.} \scriptura{\Rbar{} Dan. 1, 17 \Vbar{} Greg. Magn. XL hom. in Evang. lib. 2, hom. 2; \textbf{H269}}

\vspace{-4mm}

\responsorium{VIII}{temporalia/resp-disciplinametsapientiam-sinedox.gtex}{}}
\newcommand{\lectioii}{\pars{Lectio II.} \scriptura{Prologus : Op. omnia 5, 201-202}

\noindent Ex Brevilóquio sancti Bonaventúræ epíscopi.

\noindent Ortus sacræ Scriptúræ non est per humánam investigatiónem, sed per divínam revelatiónem, quæ fluit \emph{a Patre lúminum, ex quo omnis patérnitas in cælo et in terra nominátur,} a quo per Fílium eius, Iesum Christum, manat in nos Spíritus Sanctus, et per Spíritum Sanctum, dividéntem et distribuéntem dona síngulis, sicut vult, datur fides, \emph{et per fidem hábitat Christus in córdibus nostris.}

\noindent Hæc est notítia Iesu Christi, ex qua origináliter manat fírmitas et intellegéntia totíus sacræ Scriptúræ.

\noindent Unde et impossíbile est quod áliquis in ipsam ingrediátur agnoscéndam, nisi prius Christi fidem hábeat sibi infúsam, tamquam totíus Scriptúræ lucérnam et iánuam et étiam fundaméntum. Est enim ipsa fides ómnium supernaturálium illuminatiónum, quámdiu peregrinámur a Dómino, et fundaméntum stabíliens, et lucérna dírigens et iánua introdúcens; secúndum cuius étiam mensúram necésse est mensurári sapiéntiam nobis divínitus datam, ne quis \emph{sápiat plus quam opórtet sápere, sed ad sobrietátem, et unicuíque sicut Deus divísit mensúram fídei.}}
\newcommand{\responsoriumii}{\pars{Responsorium 2.} \scriptura{\Rbardot{} Ps. 39, 3-4 \Vbardot{} ibid., 2; \textbf{H86}}

\vspace{-5mm}

\responsorium{I}{temporalia/resp-statuitdominussupra-CROCHU.gtex}{}}
\newcommand{\lectioiii}{\pars{Lectio III.}

\noindent Status vero sive fructus sacræ Scriptúræ non est quicúmque, sed plenitúdo ætérnæ felicitátis.

\noindent Nam hæc est Scriptúra, in qua verba sunt vitæ ætérnæ, quæ ídeo scripta est, non solum ut credámus, verum étiam ut vitam possideámus ætérnam, in qua quidem vidébimus, amábimus et universáliter nostra desidéria implebúntur; quibus implétis vere tunc sciémus \emph{supereminéntem sciéntiæ caritátem,} et ita impléti érimus \emph{in omnem plenitúdinem Dei.}

\noindent Ad quam quidem plenitúdinem conátur nos divína introdúcere Scriptúra, iuxta prædíctæ senténtiæ apostólicæ veritátem.

\noindent Hoc ígitur fine, hac intentióne sacra Scriptúra perscrutánda est et docénda et étiam audiénda.}
\newcommand{\responsoriumiii}{\pars{Responsorium 3.} \scriptura{\Rbardot{} 2 Tim. 4, 8 \Vbardot{} ibid. 1, 12; \textbf{H286}}

\vspace{-5mm}

\responsorium{II}{temporalia/resp-repositaestmihicorona-CROCHU-cumdox.gtex}{}}
\include{hebdomadavii}
\include{feriaiii}
