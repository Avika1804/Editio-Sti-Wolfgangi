\newcommand{\hymnusmatutinum}{\pars{Hymnus.} \scriptura{Gregorius Magnus (\olddag{} 604)}

{
\grechangedim{interwordspacetext}{0.10 cm plus 0.15 cm minus 0.05 cm}{scalable}%
\antiphona{IV}{temporalia/hym-TuTrinitatis.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}}
\newcommand{\lectioi}{\pars{Lectio I.} \scriptura{Idt. 12, 15-20}

\noindent De libro Iudith.

\noindent Surgens Iudith exornávit se vestiménto suo et omni mulíebri ornátu, et præcéssit ancílla eius et stravit ei contra Holoférnen in terra strágula, quæ accéperat a Bagóa in cotidiánum usum, ut manducáret discúmbens super ea. Et intróiens Iudith discúbuit. Et obstúpuit cor Holoférnis in eam, et commóta est ánima eius, et erat concupíscens valde, ut concúmberet cum ea; quærebátque tempus seducéndi eam ex die, quo víderat illam.

\noindent Et dixit ad eam Holoférnes: “Bibe et esto nobíscum in iucunditátem”.

\noindent Et dixit Iudith: “Bibam, dómine, quia magnificáta est vita mea in me hódie præ ómnibus diébus nativitátis meæ.”

\noindent Et accípiens manducávit et bibit coram illo ea, quæ præparáverat ipsi ancílla sua. Et iucundátus est Holoférnes de ea et bibit multum vinum, quantum numquam bibit in uno die, ex quo natus est.}
\newcommand{\responsoriumi}{\pars{Responsorium 1.} \scriptura{\Rbardot{} Idt. 9, 10 \Vbardot{} ibid. 9, 11; \textbf{H410}}

\vspace{-5mm}

\responsorium{II}{temporalia/resp-dominedeusquiconteris-CROCHU.gtex}{}}
\newcommand{\lectioii}{\pars{Lectio II.} \scriptura{Idt. 13, 1-6}

\noindent Et, ut vesper factus est, festinavérunt servi eius abíre, et Bagóas conclúsit tabernáculum a foris et dimísit adstántes a fácie dómini sui. Et abiérunt omnes in cubília sua; erant enim omnes fatigáti, quóniam plúrimus factus erat potus. Derelícta est autem sola Iudith in tabernáculo, et Holoférnes procíderat in lectum suum; circumfúsum enim erat ei vinum. Et dixit Iudith ancíllæ suæ, ut staret extra cubículum et observáret éxitum eius sicut cotídie; exíre enim se dixit ad oratiónem suam, et Bagóæ locúta est secúndum verba hæc. Discesserúntque omnes a fácie, et nemo relíctus est in cubículo eius, a mínimo usque ad magnum.

\noindent Stans Iudith ad caput eius dixit: “Dómine, Dómine, Deus ómnium virtútum, réspice in hac hora ad ópera mánuum meárum, ut exaltétur Ierúsalem. Quia nunc est tempus, ut suscípias hereditátem tuam et fácias cogitatiónem meam in quassatiónem inimicórum, qui insurrexérunt super nos”.

\noindent Et accédens ad colúmnam lectus, quæ erat ad caput Holoférnis, depósuit pugiónem illíus ab illa. Et accédens ad lectum comprehéndit comam cápitis eius et dixit: “Deus Israel, confírma me, Dómine, Deus Israel, in hoc die”. Et percússit in cervícem eius bis in virtúte sua et ábstulit caput eius ab eo.}
\newcommand{\responsoriumii}{\pars{Responsorium 2.} \scriptura{\Rbardot{} Idt. 16, 16.7 \Vbardot{} ibid. 6, 15; \textbf{H409}}

\vspace{-5mm}

\responsorium{III}{temporalia/resp-adonai-CROCHU.gtex}{}}
\newcommand{\lectioiii}{\pars{Lectio III.} \scriptura{PG 46, 295. 298}

\noindent Ex Tractátu sancti Gregórii Nysséni epíscopi De institúto christiáno.

\noindent \textit{Si quæ in Christo nova creatúra, vétera transiérunt.} Céterum novam creatúram appellávit Spíritus Sancti inhabitatiónem in puro et inculpáto corde omníque malítia atque improbitáte ac dedécore líbero. Nam quando ánimus peccátum ódio prosecútus fúerit ac se pro víribus virtútis administratióni tradíderit atque cum vita commutátus Spíritus in se grátiam accéperit, novus efféctus est totus et reparátus atque instaurátus. Quin étiam istud: \textit{Expurgáte vetus ferméntum ut sitis nova conspársio,} et hoc quoque: \textit{Epulémur, non in ferménto véteri, sed in ázymis sinceritátis et veritátis,} hæc, inquam, cum iis quæ de nova creatúra dicta sunt cónsonant.
	
\noindent Enimvéro multos tentátor ánimæ nostræ láqueos tendit; infírmior autem est per se humána natúra quam ut victóriam ex illo reportáre possit. Idcírco étiam Apóstolus armáre nos iubet membra armis cæléstibus. \textit{Indúite, inquit, lorícam iustítiæ, et calceáte pedes in præparatióne evangélii pacis, et state succíncti lumbos vestros in veritáte. In ómnibus suméntes scutum fídei.} Deínde \textit{gáleam salútis} assúmere hortátur, ac sanctum \textit{Spíritus gládium.} Hunc autem dicit, Verbum in virtúte Dei. Vidésne quot salútis modos Apóstolus tibi subindicárit, qui ad unam viam eamdémque metam tendunt.
	 
\noindent Quocírca opus est eum qui huius vitæ res præcláras plane déspicit, et omnem mundánam glóriam ábnegat, étiam cum vita ánimam própriam abnegáre. Animæ vero abnegátio est, voluntátem suam nusquam qu\'{æ}rere, sed Dei voluntátem, eáque véluti bona gubernatríce uti; deínde nihil nisi id quod commúne est possidére. Sic namque expedítius erit, quod a præpósitis iniúnctum erit, cum iucunditáte et spe alácriter perfícere, ut servum Christi, et ad commúnem fratrum usum redémptum. Hoc enim vult étiam Dóminus cum ait: \textit{Qui vult inter vos primus et magnus esse, ómnium sit postrémus et ómnium servus.}}
\newcommand{\responsoriumiii}{\pars{Responsorium 3.} \scriptura{\Rbardot{} Idt. 13, 13 \Vbardot{} ibid., 17; \textbf{H411}}

\vspace{-5mm}

\responsorium{II}{temporalia/resp-vosquiinturribus-CROCHU-cumdox.gtex}{}}
\newcommand{\hymnuslaudes}{\pars{Hymnus}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{VIII}{temporalia/hym-AEternaCaeli-einsiedeln.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxxv}
\include{feriavi}
