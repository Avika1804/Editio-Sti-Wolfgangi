\newcommand{\lectioi}{\pars{Lectio I.} \scriptura{Eccl. 47, 14-20}

\noindent De libro Ecclesiástici.

\noindent Post David surréxit fílius sensátus, et propter illum habitávit in securitáte. Sálomon imperávit in diébus pacis; cui Deus réquiem dedit in circúitu, ut cónderet domum in nómine suo et paráret sanctuárium in sempitérnum. Quemádmodum erudítus es in iuventúte tua et implétus es quasi flumen sapiéntia! Terram retéxit ánima tua, et replésti eam in comparatiónibus ænígmatum. Ad ínsulas longe divulgátum est nomen tuum, et diléctus es in pace tua. In cantilénis et provérbiis et comparatiónibus et interpretatiónibus te mirátæ sunt terræ. In nómine Dómini Dei, cui est cognómen Deus Israel, collegísti quasi orichálcum aurum et ut plumbum cumulásti argéntum.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 110, 10 \Vbardot{} Sap. 6, 19 \& Cantor; \textbf{H399}}

\vspace{-5mm}

\responsorium{II}{temporalia/resp-initiumsapientiae-CROCHU.gtex}{}}
\newcommand{\lectioii}{\pars{Lectio II.} \scriptura{Eccl. 47, 21-31}

\noindent Sed reclinásti fémora tua muliéribus, subiugátus es in córpore tuo. Dedísti máculam in glória tua et profanásti semen tuum, indúcens iracúndiam ad líberos tuos et ingemíscere fáciens super stultítia tua, ut fíeret impérium bipartítum, et ex Ephraim incíperet impérium infidéle. Deus autem non derelínquet misericórdiam suam et non corrúmpet nec delébit verba sua neque perdet a stirpe nepótes elécti sui et semen eius, qui díligit Dóminum, non corrúmpet. Dedit autem réliquum Iacob et David de ipso stirpem. Et finem hábuit Sálomon cum pátribus suis et derelíquit post se de sémine suo gentis stultítiam et imminútum prudéntia, Róboam, qui avértit gentem consílio suo. Et Ieróboam fílius Nabat, qui peccáre fecit Israel et dedit viam peccándi Ephraim; et plúrima redundavérunt peccáta ipsórum valde, ita ut expélleret illos a terra sua. Et exquisiérunt omnes nequítias, usque dum perveníret super illos vindícta.}
\newcommand{\responsoriumii}{\pars{Responsorium 3.} \scriptura{\Rbardot{} 1 Reg. 7, 3 \Vbardot{} ibidem; \textbf{H397}}

\vspace{-5mm}

\responsorium{III}{temporalia/resp-praeparatecordavestra-sinedox.gtex}{}}
\newcommand{\lectioiii}{\pars{Lectio III.} \scriptura{Ps. 126, 2: CCL 40, 1857-1858}

\noindent Ex Enarratiónibus sancti Augustíni epíscopi in Psalmos.

\noindent Quia Sálomon ædificáverat templum Dómino, in typo quidem et in figúra futúræ Ecclésiæ et córporis Dómini; unde dicit in Evangélio: \emph{Sólvite templum hoc, et in tríduo excitábo illud;} quia ergo ipse ædificáverat illud templum, ædificávit sibi templum verus Sálomon Dóminus noster Iesus Christus, verus pacíficus. Nomen enim Salomónis interpretátur «Pacíficus», est autem ille verus pacíficus, de quo dicit Apóstolus: \emph{Ipse est enim pax nostra, qui fecit utráque unum.} Ipse est verus pacíficus, qui duos paríetes e divérso veniéntes in se copulávit, quibus factus est lapis anguláris, veniénti pópulo ex circumcisióne credéntium, et veniénti pópulo ex præpútio géntium et ipsórum credéntium; fecit unam Ecclésiam de duóbus pópulis, factus est illis lapis anguláris et ídeo vere pacíficus. 

\noindent Quia ergo ille verus Sálomon, Sálomon autem ille fílius David de mulíere Bethsabée, rex Israel, figúram gestábat huius pacífici, quando templum ædificávit, ídeo, ne illum putes Salomónem qui ædificávit domum Deo, álium Salomónem tibi osténdens, Scriptúra sic cœpit in psalmo: \emph{Nisi Dóminus ædificáverit domum, in vanum laboravérunt ædificántes eam.} Dóminus ergo ædíficat domum, Dóminus Iesus Christus ædíficat domum suam. Labórant multi in ædificándo; sed si non ille ædíficet, \emph{in vanum laboravérunt ædificántes eam.}

\noindent Qui sunt qui labórant ædificántes? Omnes qui in Ecclésia prǽdicant verbum Dei, minístri sacramentórum Dei. Omnes cúrrimus, omnes laborámus, omnes ædificámus modo; et ante nos cucurrérunt, laboravérunt, ædificavérunt; sed \emph{nisi Dóminus ædificáverit domum, in vanum laboravérunt ædificántes eam.} Ideo quosdam vidéntes rúere Apóstoli et próprie Paulus ait: \emph{Dies observátis et annos et menses et témpora; tímeo vos, ne forte sine causa laboráverim in vos.} Quia nóverat se intus a Dómino ædificári, plangébat istos, quia sine causa laboráverat in eis. Nos ergo lóquimur foris, ille ædíficat intus. Quómodo audiátis, nos advértimus; quid cogitétis, ille solus novit, qui cogitatiónes vestras videt. Ipse ædíficat, ipse monet, ipse terret, ipse intelléctum áperit, ipse ad fidem ápplicat sensum vestrum; et tamen laborámus et nos tamquam operárii.}
\newcommand{\responsoriumiii}{\pars{Responsorium 3.} \scriptura{\Rbardot{} 1 Reg. 8, 28.29 \Vbardot{} Dt. 27, 15; \textbf{H396}}

\vspace{-5mm}

\responsorium{I}{temporalia/resp-audidominehymnum-CROCHU-cumdox.gtex}{}}
\include{hebdomadaxiv}
\include{sabbato}
