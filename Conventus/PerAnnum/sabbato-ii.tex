\newcommand{\lectioi}{\pars{Lectio I.} \scriptura{Dt. 16, 1-8}

\noindent De libro Deuteronómii.

\noindent In diébus illis: Locútus est Móyses pópulo dicens: «Obsérva mensem Abib, ut fácies Pascha Dómino Deo tuo; quóniam in isto mense Abib edúxit te Dóminus Deus tuus de Ægýpto nocte. Immolabísque Pascha Dómino Deo tuo de óvibus et de bobus in loco, quem elégerit Dóminus Deus tuus, ut hábitet nomen eius ibi. Non cómedes cum eo panem fermentátum; septem diébus cómedes absque ferménto afflictiónis panem, quóniam festinánter egréssus es de Ægýpto, ut memíneris diéi egressiónis tuæ de Ægýpto ómnibus diébus vitæ tuæ. Non apparébit ferméntum in ómnibus términis tuis septem diébus; et non manébit de cárnibus eius, quod immolátum est véspere in die primo, usque mane. Non póteris immoláre Pascha in quálibet úrbium tuárum, quas Dóminus Deus tuus datúrus est tibi, sed in loco, quem elégerit Dóminus Deus tuus, ut hábitet nomen eius ibi, immolábis Pascha véspere ad solis occásum, quando egréssus es de Ægýpto. Et coques et cómedes in loco, quem elégerit Dóminus Deus tuus, manéque consúrgens vades in tabernácula tua. Sex diébus cómedes ázyma et in die séptimo, quia collécta est Dómino Deo tuo; non fácies opus.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 100, 1-2 \Vbardot{} ibid., 2; \textbf{H89}}

\vspace{-5mm}

\responsorium{III}{temporalia/resp-misericordiametiudicium-CROCHU.gtex}{}}
\newcommand{\lectioii}{\pars{Lectio II.} \scriptura{Dt. 16, 9-17}

\noindent Septem hebdómadas numerábis tibi ab ea die, qua falcem in ségetem míseris, et celebrábis diem festum Hebdomadárum Dómino Deo tuo, oblatiónem spontáneam manus tuæ, quam ófferes iuxta benedictiónem Dómini Dei tui. Et epuláberis coram Dómino Deo tuo tu, fílius tuus et fília tua, servus tuus et ancílla tua et Levítes, qui est intra portas tuas, ádvena ac pupíllus et vídua, qui morántur tecum in loco, quem elégerit Dóminus Deus tuus, ut hábitet nomen eius ibi; et recordáberis quóniam servus fúeris in Ægýpto custodiésque ac fácies, quæ præcépta sunt. Sollemnitátem quoque Tabernaculórum celebrábis per septem dies, quando collégeris de área et torculári fruges tuas; et epuláberis in festivitáte tua tu, fílius tuus et fília, servus tuus et ancílla, Levítes quoque et ádvena, pupíllus ac vídua, qui intra portas tuas sunt. Septem diébus Dómino Deo tuo festa celebrábis in loco, quem elégerit Dóminus, quia benedícet tibi Dóminus Deus tuus in cunctis frúgibus tuis et in omni ópere mánuum tuárum, erísque totus in lætítia. Tribus vícibus per annum apparébit omne masculínum tuum in conspéctu Dómini Dei tui in loco, quem elégerit: in sollemnitáte Azymórum et in sollemnitáte Hebdomadárum et in sollemnitáte Tabernaculórum. Non apparébit ante Dóminum vácuus, sed ófferet unusquísque secúndum quod habúerit, iuxta benedictiónem Dómini Dei tui, quam déderit tibi».}
\newcommand{\responsoriumii}{\pars{Responsorium 2.} \scriptura{\Rbardot{} Ps. 93, 22 \Vbardot{} ibid., 1; \textbf{H89}}

\vspace{-5mm}

\responsorium{VII}{temporalia/resp-factusestmihidominus-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo de Eva et María : ed Romæ 1740, 2, 318.321.324}

\noindent Ex Sermónibus sancti Ephræm diáconi.

\noindent Per Evam decóra et amábilis hóminis glória exstíncta est, quæ tamen per Maríam reflóruit. Eva, glória et honóre decóra nóluit serpénti despécto et vili repugnáre, quando et eius dicta ambígua erant, et igne probánda, ipsámque vidére erat multa luce niténtem, et illum mísere abiéctum. Maríam ergo mirémur, quæ magnum ángelum interpellávit, nec expávit, sciscitáta est, nec tímuit.

\noindent Eva nec sórdidum serpéntem pédibus caréntem ausa est interrogáre, quando puélla Gabriéli réstitit. Nec tamen interrogávit María, quo de Fílio Dei vivi disquíreret, de hómine mortáli quæsívit, quod nullum cognósceret. Mater imprúdens nostrárum miseriárum orígo fuit; facta est prudentíssima soror felicitátis nostræ thesáurus. Serpens, in quem inquírere opórtuit, examinátus non fuit. Christum crédere debémus, et nunc, ut vídeo, excútimus et scrutámur.

\noindent O rem mirándam, tuum de María concéptum ! Sicut enim per exíguum auris sinum intrávit, et infúdit se mors, ita in novam Maríæ aurem penetrávit, fudítque se vita, et quemádmodum lignum mortem íntulit, sic áliud lignum vitam revéxit, ut per álterum mors vínceret, per álterum vita triumpháret.}
\newcommand{\responsoriumiii}{\pars{Responsorium 3.} \scriptura{\Rbar{} Cantor \Vbar{} Lc. 1, 28; \textbf{H36}}

\vspace{-5mm}

\responsorium{I}{temporalia/resp-annuntiatumest-CROCHU-cumdox.gtex}{}}
\include{hebdomadaii}
\include{sabbato}
