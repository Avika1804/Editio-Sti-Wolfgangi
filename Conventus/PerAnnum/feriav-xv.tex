\newcommand{\hymnusmatutinum}{\pars{Hymnus.} \scriptura{Gregorius Magnus (\olddag{} 604)}

{
\grechangedim{interwordspacetext}{0.10 cm plus 0.15 cm minus 0.05 cm}{scalable}%
\antiphona{IV}{temporalia/hym-NoxAtra-kempten.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}}
\newcommand{\lectioi}{\pars{Lectio I.} \scriptura{1 Reg. 22, 1-9.15-17a}

\noindent De libro primo Regum.

\noindent In diébus illis: Transiérunt tres anni absque bello inter Sýriam et Israel. In anno autem tértio descéndit Iósaphat rex Iudæ ad regem Israel, dixítque rex Israel ad servos suos: «Ignorátis quod nostra sit Ramoth Gálaad et neglégimus tóllere eam de manu regis Sýriæ?». Et ait ad Iósaphat: «Veniésne mecum ad prœliándum in Ramoth Gálaad?».

\noindent Dixítque Iósaphat ad regem Israel: «Sicut ego sum, ita et tu; pópulus meus et pópulus tuus unum sunt, et équites mei et équites tui». Dixítque Iósaphat ad regem Israel: «Quære, oro te, hódie sermónem Dómini». Congregávit ergo rex Israel prophétas quadringéntos círciter viros et ait ad eos: «Ire débeo in Ramoth Gálaad ad bellándum, an quiéscere?». Qui respondérunt: «Ascénde, et dabit Dóminus in manu regis». Dixit autem Iósaphat: «Non est hic et álius prophéta Dómini, ut interrogémus per eum?». Et ait rex Israel ad Iósaphat: «Remánsit vir unus, per quem possímus interrogáre Dóminum; sed ego odi eum, quia non prophétat mihi bonum sed malum: Michǽas fílius Iemla». Cui Iósaphat ait: «Ne loquáris ita, rex». Vocávit ergo rex Israel eunúchum quendam et dixit ei: «Festína addúcere Michǽam fílium Iemla».

\noindent Venit ítaque ad regem et ait illi rex: «Michǽa, ire debémus in Ramoth Gálaad ad prœliándum, an cessáre?». Cui ille respóndit: «Ascénde et vade próspere, et tradet Dóminus in manu regis». Dixit autem rex ad eum: «Iterum atque íterum adiúro te, ut non loquáris mihi, nisi quod verum est in nómine Dómini». Et ille ait:

\noindent «Vidi cunctum Israel dispérsum in móntibus quasi oves non habéntes pastórem.»}
\newcommand{\responsoriumi}{\pars{Responsorium 1.} \scriptura{\Rbardot{} Ps. 76, 6 \Vbardot{} ibid., 19; \textbf{H88}}

\vspace{-5mm}

\responsorium{VII}{temporalia/resp-cogitavidiesantiquos-CROCHU.gtex}{}}
\newcommand{\lectioii}{\pars{Lectio II.} \scriptura{1 Reg. 22, 17b-23.29.34-38}

\noindent Et ait Dóminus: “Non habent isti dóminum; revertátur unusquísque in domum suam in pace”».

\noindent Dixit ergo rex Israel ad Iósaphat: «Numquid non dixi tibi quia non prophétat mihi bonum, sed semper malum?».

\noindent Ille vero addens ait: «Proptérea audi sermónem Dómini: Vidi Dóminum sedéntem super sólium suum et omnem exércitum cæli assisténtem ei a dextris et a sinístris. Et ait Dóminus: “Quis decípiet Achab, ut ascéndat et cadat in Ramoth Gálaad?”. Et dixit unus verba huiuscémodi et álius áliter. Egréssus est autem spíritus et stetit coram Dómino et ait: “Ego decípiam illum”. Cui locútus est Dóminus: “In quo?”. Et ille ait: “Egrédiar et ero spíritus mendax in ore ómnium prophetárum eius”. Et dixit Dóminus: “Decípies et prævalébis; egrédere et fac ita”. Nunc ígitur ecce dedit Dóminus spíritum mendácii in ore ómnium prophetárum tuórum, qui hic sunt, et Dóminus locútus est contra te malum».

\noindent Ascéndit ítaque rex Israel et Iósaphat rex Iudæ in Ramoth Gálaad.

\noindent Vir autem quidam teténdit arcum in incértum sagíttam dírigens et percússit regem Israel inter iunctúras et lorícam. At ille dixit aurígæ suo: «Verte manum tuam et éice me de exércitu, quia gráviter vulnerátus sum». Aggravátum est ergo prœ́lium in die illa; et rex Israel stabat in curru suo contra Syros et mórtuus est véspere: fluébat autem sanguis plagæ in sinum currus. Et clamor insónuit in univérso exércitu ad solis occásum: «Unusquísque revertátur in civitátem et in terram suam!».

\noindent Mórtuus est ígitur rex et perlátus est Samaríam; sepelierúntque regem in Samaría. Et lavérunt currum eius in piscína Samaríæ; et linxérunt canes sánguinem eius, et scorta lavérunt se iuxta verbum Dómini, quod locútus fúerat.}
\newcommand{\responsoriumii}{\pars{Responsorium 2.} \scriptura{\textbf{H88}}

\vspace{-5mm}

\responsorium{I}{temporalia/resp-dominedeuspropitius-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 29-30. 34-35. 37. 42:SCh 25 bis, 172-178}

\noindent Ex Tractátu sancti Ambrósii epíscopi De mystériis.

\noindent Post hæc útique ascendísti ad sacerdótem. Consídera quid secútum sit. Nonne illud quod ait David: \emph{Sicut unguéntum in cápite, quod descéndit in barbam, barbam Aaron?} Hoc est unguéntum de quo et Sálomon ait: \emph{Unguéntum exinanítum est nomen tuum, proptérea adulescéntulæ dilexérunt te et attraxérunt te.} Quantæ hódie renovátæ ánimæ dilexérunt te, Dómine Iesu, dicéntes: \emph{Attrahe nos post te, in odórem vestimentórum tuórum currémus,} ut odórem resurrectiónis haurírent.

\noindent Quare hoc fiat intéllege, \emph{quia óculi sapiéntis in cápite ipsíus.} Ideo in barbam défluit, id est in grátiam iuventútis, ídeo in barbam Aaron ut fias \emph{eléctum genus,} sacerdotále, pretiósum. Omnes enim in regnum Dei et in sacerdótium úngimur grátia spiritáli.

\noindent Accepísti post hæc vestiménta cándida, ut esset indício quod exúeris involúcrum peccatórum, indúeris innocéntiæ casta velámina de quibus dixit Prophéta: \emph{Aspérges me hyssópo et mundábor, lavábis me et super nivem dealbábor.} Qui enim baptizátur, et secúndum legem et secúndum Evangélium vidétur esse mundátus: secúndum legem, quia hyssópi fascículo Móyses agni aspergébat sánguinem; secúndum Evangélium, quia Christi erant cándida vestiménta sicut nix cum resurrectiónis suæ glóriam in Evangélio demonstráret. Super nivem dealbátur cui culpa dimíttitur. Unde et per Isaíam Dóminus ait: \emph{Si fúerint peccáta vestra sicut phœnícium, ut nivem dealbábo.}

\noindent Hæc vestiménta habens Ecclésia, \emph{per lavácrum regeneratiónis} assúmpta, dicit in Cánticis: \emph{Nigra sum et decóra, fíliæ Ierúsalem.} Nigra per fragilitátem condiciónis humánæ, decóra per grátiam, nigra quia ex peccatóribus, decóra fídei sacraménto. Hæc vestiménta cernéntes fíliæ Ierúsalem stupefáctæ dicunt: \emph{Quæ est hæc quæ ascéndit dealbáta?} Hæc erat nigra, unde nunc súbito dealbáta?

\noindent Christus autem videns Ecclésiam suam in vestiméntis cándidis —pro qua ipse, ut habes in Zacharíæ libro prophétæ, \emph{sórdida vestiménta} suscéperat— vel ánimam regeneratiónis lavácro mundam atque ablútam, dicit: \emph{Ecce formósa es, próxima mea ecce es formósa, óculi tui sicut colúmbæ,} in cuius spécie Spíritus Sanctus descéndit de cælo.

\noindent Unde répete quia accepísti signáculum spiritále, \emph{Spíritum sapiéntiæ et intelléctus, spíritum consílii atque virtútis, spíritum cognitiónis atque pietátis, spíritum sancti timóris,} et serva quod accepísti. Signávit te Deus Pater, confirmávit te Christus Dóminus et \emph{dedit pignus} Spíritum \emph{in córdibus tuis,} sicut apostólica lectióne didicísti.}
\newcommand{\responsoriumiii}{\pars{Responsorium 3.} \scriptura{\Rbar{} Dan. 1, 17 \Vbar{} Greg. Magn. XL hom. in Evang. lib. 2, hom. 2; \textbf{H269}}

\vspace{-4mm}

\responsorium{VIII}{temporalia/resp-disciplinametsapientiam.gtex}{}}
\include{hebdomadaxv}
\include{feriav}
