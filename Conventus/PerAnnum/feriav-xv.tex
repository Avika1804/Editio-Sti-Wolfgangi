\newcommand{\titulus}{\nomenFesti{S. Bonaventuræ, Episcopi et Ecclesiæ Doctoris.}
\dies{Die 15. Iulii.}}
\newcommand{\oratio}{\pars{Oratio.}

\noindent Da, quǽsumus, omnípotens Deus, ut, beáti Bonaventúræ, epíscopi, natalícia celebrántes, et ipsíus proficiámus eruditióne præclára et caritátis ardórem iúgiter æmulémur.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{IV}{temporalia/inv-mirabileminsanctis.gtex}}
\newcommand{\hymnusmatutinum}{\pars{Hymnus}

\cuminitiali{IV}{temporalia/hym-LaetiColentes.gtex}}
\newcommand{\matversus}{\noindent \Vbardot{} Iustum dedúxit Dóminus per vias rectas.

\noindent \Rbardot{} Et osténdit illi regnum Dei.}
\newcommand{\lectioi}{\pars{Lectio I.} \scriptura{1 Reg. 22, 1-9.15-17a}

\noindent De libro primo Regum.

\noindent In diébus illis: Transiérunt tres anni absque bello inter Sýriam et Israel. In anno autem tértio descéndit Iósaphat rex Iudæ ad regem Israel, dixítque rex Israel ad servos suos: «Ignorátis quod nostra sit Ramoth Gálaad et neglégimus tóllere eam de manu regis Sýriæ?». Et ait ad Iósaphat: «Veniésne mecum ad prœliándum in Ramoth Gálaad?».

\noindent Dixítque Iósaphat ad regem Israel: «Sicut ego sum, ita et tu; pópulus meus et pópulus tuus unum sunt, et équites mei et équites tui». Dixítque Iósaphat ad regem Israel: «Quære, oro te, hódie sermónem Dómini». Congregávit ergo rex Israel prophétas quadringéntos círciter viros et ait ad eos: «Ire débeo in Ramoth Gálaad ad bellándum, an quiéscere?». Qui respondérunt: «Ascénde, et dabit Dóminus in manu regis». Dixit autem Iósaphat: «Non est hic et álius prophéta Dómini, ut interrogémus per eum?». Et ait rex Israel ad Iósaphat: «Remánsit vir unus, per quem possímus interrogáre Dóminum; sed ego odi eum, quia non prophétat mihi bonum sed malum: Michǽas fílius Iemla». Cui Iósaphat ait: «Ne loquáris ita, rex». Vocávit ergo rex Israel eunúchum quendam et dixit ei: «Festína addúcere Michǽam fílium Iemla».

\noindent Venit ítaque ad regem et ait illi rex: «Michǽa, ire debémus in Ramoth Gálaad ad prœliándum, an cessáre?». Cui ille respóndit: «Ascénde et vade próspere, et tradet Dóminus in manu regis». Dixit autem rex ad eum: «Iterum atque íterum adiúro te, ut non loquáris mihi, nisi quod verum est in nómine Dómini». Et ille ait:

\noindent «Vidi cunctum Israel dispérsum in móntibus quasi oves non habéntes pastórem.»}
\newcommand{\responsoriumi}{\pars{Responsorium 1.} \scriptura{\Rbardot{} Ps. 76, 6 \Vbardot{} ibid., 19; \textbf{H88}}

\vspace{-5mm}

\responsorium{VII}{temporalia/resp-cogitavidiesantiquos-CROCHU.gtex}{}}
\newcommand{\lectioii}{\pars{Lectio II.} \scriptura{1 Reg. 22, 17b-23.29.34-38}

\noindent Et ait Dóminus: “Non habent isti dóminum; revertátur unusquísque in domum suam in pace”».

\noindent Dixit ergo rex Israel ad Iósaphat: «Numquid non dixi tibi quia non prophétat mihi bonum, sed semper malum?».

\noindent Ille vero addens ait: «Proptérea audi sermónem Dómini: Vidi Dóminum sedéntem super sólium suum et omnem exércitum cæli assisténtem ei a dextris et a sinístris. Et ait Dóminus: “Quis decípiet Achab, ut ascéndat et cadat in Ramoth Gálaad?”. Et dixit unus verba huiuscémodi et álius áliter. Egréssus est autem spíritus et stetit coram Dómino et ait: “Ego decípiam illum”. Cui locútus est Dóminus: “In quo?”. Et ille ait: “Egrédiar et ero spíritus mendax in ore ómnium prophetárum eius”. Et dixit Dóminus: “Decípies et prævalébis; egrédere et fac ita”. Nunc ígitur ecce dedit Dóminus spíritum mendácii in ore ómnium prophetárum tuórum, qui hic sunt, et Dóminus locútus est contra te malum».

\noindent Ascéndit ítaque rex Israel et Iósaphat rex Iudæ in Ramoth Gálaad.

\noindent Vir autem quidam teténdit arcum in incértum sagíttam dírigens et percússit regem Israel inter iunctúras et lorícam. At ille dixit aurígæ suo: «Verte manum tuam et éice me de exércitu, quia gráviter vulnerátus sum». Aggravátum est ergo prœ́lium in die illa; et rex Israel stabat in curru suo contra Syros et mórtuus est véspere: fluébat autem sanguis plagæ in sinum currus. Et clamor insónuit in univérso exércitu ad solis occásum: «Unusquísque revertátur in civitátem et in terram suam!».

\noindent Mórtuus est ígitur rex et perlátus est Samaríam; sepelierúntque regem in Samaría. Et lavérunt currum eius in piscína Samaríæ; et linxérunt canes sánguinem eius, et scorta lavérunt se iuxta verbum Dómini, quod locútus fúerat.}
\newcommand{\responsoriumii}{\pars{Responsorium 2.} \scriptura{\textbf{H88}}

\vspace{-5mm}

\responsorium{I}{temporalia/resp-dominedeuspropitius-CROCHU.gtex}{}}
\newcommand{\lectioiii}{\pars{Lectio III.} \scriptura{Cap. 7, 1. 2. 4. 6: Opera omnia, 5, 312-313}

\noindent Ex Opúsculo sancti Bonaventúræ epíscopi De itinerário mentis in Deum.

\noindent Christus est via et óstium. Christus est scala et vehículum tamquam propitiatórium super arcam Dei collocátum et sacraméntum a sǽculis abscónditum. Ad quod propitiatórium qui áspicit plena conversióne vultus, aspiciéndo eum in cruce suspénsum, per fidem, spem et caritátem, devotiónem, admiratiónem, exsultatiónem, appretiatiónem, laudem et iubilatiónem; pascha, hoc est tránsitum, cum eo facit, ut per virgam crucis tránseat mare Rubrum, ab Ægýpto intrans desértum, ubi gustat manna abscónditum, et cum Christo requiéscat in túmulo quasi extérius mórtuus, séntiens tamen, quantum possíbile est secúndum statum viæ, quod in cruce dictum est latróni cohærénti Christo: Hódie mecum eris in paradíso.

\noindent In hoc autem tránsitu, si sit perféctus, opórtet quod relinquántur omnes intellectuáles operatiónes, et apex afféctus totus transferátur et transformétur in Deum. Hoc autem est mýsticum et secretíssimum, quod nemo novit, nisi qui áccipit, nec áccipit nisi qui desíderat, nec desíderat nisi quem ignis Spíritus Sancti medúllitus inflámmat, quem Christus misit in terram. Et ídeo dicit Apóstolus, hanc mýsticam sapiéntiam esse per Spíritum Sanctum revelátam.

\noindent Si autem quæras quómodo hæc fiant, intérroga grátiam, non doctrínam; desidérium, non intelléctum; gémitum oratiónis, non stúdium lectiónis; sponsum, non magístrum; Deum, non hóminem; calíginem, non claritátem; non lucem, sed ignem totáliter inflammántem et in Deum excessívis unctiónibus et ardentíssimis affectiónibus transferéntem. Qui quidem ignis Deus est, et hic camínus est in Ierúsalem, et Christus hunc accéndit in fervóre suæ ardentíssimæ passiónis, quem solus ille vere pércipit, qui dicit: Suspéndium elégit ánima mea, et mortem ossa mea. Quam mortem qui díligit, vidére potest Deum, quia indubitánter verum est: Non vidébit me homo et vivet. Moriámur ígitur et ingrediámur in calíginem, imponámus siléntium sollicitudínibus, concupiscéntiis et phantasmátibus; transeámus cum Christo crucifíxo ex hoc mundo ad Patrem, ut, osténso nobis Patre, dicámus cum Philíppo: Súfficit nobis; audiámus cum Paulo: Súfficit tibi grátia mea; exsultémus cum David dicéntes: Déficit caro mea et cor meum, Deus cordis mei et pars mea Deus in ætérnum. Benedíctus Dóminus in ætérnum et dicat omnis pópulus: Fiat, Fiat.}
\newcommand{\responsoriumiii}{\pars{Responsorium 3.} \scriptura{\Rbardot{} Sir. 15, 3 \Vbardot{} Ps. 131, 18; \textbf{H62}}

\vspace{-5mm}

\responsorium{VII}{temporalia/resp-cibavitillum-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-ORedemptorisPietas.gtex}}
\newcommand{\lectiobrevis}{\pars{Lectio Brevis.} \scriptura{Sap. 7, 13-14}

\noindent Sapiéntiam sine fictióne dídici et sine invídia commúnico; divítias illíus non abscóndo. Infinítus enim thesáurus est homínibus; quem qui acquisiérunt, ad amicítiam in Deum se paravérunt propter disciplínæ dona commendáti.}
\newcommand{\responsoriumbreve}{\pars{Responsorium breve.} \scriptura{Sir. 45, 9}

\antiphona{VI}{temporalia/resp-amaviteum.gtex}}
\newcommand{\preces}{\noindent Christum Deum sanctum, fratres, exaltémus, orántes ut serviámus illi in sanctitáte et iustítia coram ipso ómnibus diébus nostris, \gredagger{} et acclamémus:

\Rbardot{} Tu solus sanctus, Dómine.

\noindent Qui tentári voluísti per ómnia pro similitúdine nostra absque peccáto, \gredagger{} miserére nostri, Dómine Iesu.

\Rbardot{} Tu solus sanctus, Dómine.

\noindent Qui nos omnes ad perfectiónem caritátis vocásti, \gredagger{} sanctífica nos, Dómine Iesu.

\Rbardot{} Tu solus sanctus, Dómine.

\noindent Qui nos iussísti esse salem terræ et lucem mundi, \gredagger{} illúmina nos, Dómine Iesu.

\Rbardot{} Tu solus sanctus, Dómine.

\noindent Qui voluísti ministráre, non ministrári, \gredagger{} fac nos tibi et frátribus humíliter servíre, Dómine Iesu.

\Rbardot{} Tu solus sanctus, Dómine.

\noindent Tu, splendor glóriæ Patris et figúra substántiæ eius, \gredagger{} fac ut in glória vultum tuum respiciámus, Dómine Iesu.

\Rbardot{} Tu solus sanctus, Dómine.}
\newcommand{\benedictus}{\pars{Canticum Zachariæ.} \scriptura{Eccli. 15, 5; \textbf{H61}}

%\vspace{-4mm}

{
\grechangedim{interwordspacetext}{0.18 cm plus 0.15 cm minus 0.05 cm}{scalable}%
\antiphona{II D}{temporalia/ant-spiritusapientiae.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}

%\vspace{-3mm}

\scriptura{Lc. 1, 68-79}

%\vspace{-2mm}

\cantusSineNeumas
\initiumpsalmi{temporalia/benedictus-initium-ii-D-auto.gtex}

%\vspace{-1.5mm}

\input{temporalia/benedictus-ii-D.tex} \Abardot{}}
\include{hebdomadaxv}
\include{feriav}
