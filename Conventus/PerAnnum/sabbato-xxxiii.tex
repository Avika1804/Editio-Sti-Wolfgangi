\newcommand{\hymnusmatutinum}{\pars{Hymnus}

\cuminitiali{VIII}{temporalia/hym-QuemTerra-simplex.gtex}}
\newcommand{\lectioi}{\pars{Lectio I.} \scriptura{Zach. 14, 1-11}

\noindent De libro Zacharíæ prophétæ.

\noindent Hæc dicit Dóminus: «Ecce venit dies Dómino, et dividéntur spólia tua in médio tui, et congregábo omnes gentes ad Ierúsalem in prœ́lium, et capiétur cívitas, et vastabúntur domus, et mulíeres violabúntur; et egrediétur média pars civitátis in captivitátem, et réliquum pópuli non auferétur ex urbe. Et egrediétur Dóminus et prœliábitur contra gentes illas, sicut prœliátus est in die certáminis. Et stabunt pedes eius in die illa super montem Olivárum, qui est contra Ierúsalem ad oriéntem; et scindétur mons Olivárum ex média parte sui ad oriéntem et ad occidéntem, prærúpto grandi valde, et separábitur médium montis ad aquilónem et médium eius ad merídiem. Et fugiétis ad vallem móntium eórum, quóniam vallis móntium pertínget usque ad Iasol; et fugiétis, sicut fugístis a fácie terræmótus in diébus Ozíæ regis Iudæ, et véniet Dóminus Deus meus, omnésque sancti cum eo.

\noindent Erit: in die illa non erit lux, sed frigus et gelu; et erit dies una, quæ nota est Dómino, non dies neque nox; et in témpore vésperi erit lux. Et erit: in die illa exíbunt aquæ vivæ de Ierúsalem, médium eárum ad mare orientále, et médium eárum ad mare occidentále: in æstáte et in híeme erunt. Et erit Dóminus rex super omnem terram: in die illa erit Dóminus unus, et erit nomen eius unum. Et revertétur omnis terra in desértum, a Gaba usque ad Remmon ad austrum Ierúsalem, quæ exaltábitur et habitábitur in loco suo, a porta Béniamin usque ad locum portæ Prióris, et usque ad portam Angulórum, et a turre Hanáneel usque ad Torculária regis. Et habitábunt in ea, et anáthema non erit ámplius; sed habitábitur Ierúsalem secúra.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 54, 10 \Vbardot{} Ier. 14, 19; \textbf{H419}}

\vspace{-5mm}

\responsorium{III}{temporalia/resp-praecipitadomine-CROCHU.gtex}{}}
\newcommand{\lectioii}{\pars{Lectio II.} \scriptura{Zach. 14, 12-21}

\noindent Et hæc erit plaga, qua percútiet Dóminus omnes gentes, quæ pugnavérunt advérsus Ierúsalem: tabéscet caro uniuscuiúsque stantis super pedes suos, et óculi eius contabéscent in foramínibus suis, et lingua eius contabéscet in ore suo. In die illa erit tumúltus Dómini magnus in eis, et apprehéndet vir manum próximi sui, et elevábitur manus eius super manum próximi sui. Sed et Iudas pugnábit in Ierúsalem, et congregabúntur divítiæ ómnium géntium in circúitu, aurum et argéntum et vestes multæ nimis. Et sic erit ruína equi, muli, caméli et ásini et ómnium iumentórum, quæ fúerint in castris illis, sicut ruína hæc.

\noindent Et omnes, qui réliqui fúerint de univérsis géntibus, quæ venérunt contra Ierúsalem, ascéndent ab anno in annum, ut adórent Regem, Dóminum exercítuum, et célebrent festivitátem Tabernaculórum. Et erit: qui non ascénderit de famíliis terræ ad Ierúsalem, ut adóret Regem, Dóminum exercítuum, non erit super eos imber. Quod et si família Ægýpti non ascénderit et non vénerit, super eos erit plaga, qua pércutit Dóminus gentes, quæ non ascénderint ad celebrándam festivitátem Tabernaculórum. Hæc erit pœna Ægýpti, et hæc pœna ómnium géntium, quæ non ascénderint ad celebrándam festivitátem Tabernaculórum. In die illa erit super tintinnábula equórum: “Sanctum Dómino”; et erunt lebétes in domo Dómini quasi phíalæ coram altári. Et erit omnis lebes in Ierúsalem et in Iuda sanctificátus Dómino exercítuum; et vénient omnes immolántes et sument ex eis et coquent in eis, et non erit mercátor ultra in domo Dómini exercítuum in die illo».}
\newcommand{\responsoriumii}{\pars{Responsorium 2.} \scriptura{\Rbardot{} Cantor \Vbardot{} Dan. 19, 16; \textbf{H419}}

\vspace{-5mm}

\responsorium{II}{temporalia/resp-civitatemistamtucircumda-CROCHU.gtex}{}}
\newcommand{\lectioiii}{\pars{Lectio III.} \scriptura{Coll. super "Credo in Deum": Opuscula theologica 2, Taurini 1954, pp. 216-217}

\noindent Ex Collatiónibus sancti Thomæ de Aquíno presbýteri.

\noindent Conveniénter in fine ómnium desideriórum nostrórum, scílicet in vita ætérna, finis datur credéndis in Sýmbolo, cum dícitur: «Vitam ætérnam. Amen».

\noindent In vita ætérna primum est quod homo coniúngitur Deo. Nam ipse Deus est prǽmium et finis ómnium labórum nostrórum: \emph{Ego protéctor tuus sum, et merces tua magna nimis.} Consístit autem hæc coniúnctio in perfécta visióne: \emph{Vidémus nunc per spéculum in ænígmate; tunc autem fácie ad fáciem.}

\noindent Item consístit in summa laude, ut dicit Prophéta: \emph{Gáudium et lætítia inveniétur in ea, gratiárum áctio et vox laudis.}

\noindent Item in perfécta satietáte desidérii, nam ibi habébit quílibet beátus ultra desideráta et speráta. Cuius rátio est, quia nullus potest in vita ista implére desidérium suum, nec umquam áliquod creátum sátiat desidérium hóminis: Deus enim solus sátiat, et in infinítum excédit; et inde est quod non quiéscit nisi in Deo, sicut Augustínus dicit: \emph{Fecísti nos, Dómine, ad te, et inquiétum est cor nostrum donec requiéscat in te.}

\noindent Et quia sancti in pátria perfécte habébunt Deum, maniféstum est quod satiábitur desidérium eórum, et adhuc glória excédet. Et ídeo dicit Dóminus: \emph{Intra in gáudium Dómini tui.} Augustínus vero dicit: \emph{Totum gáudium non intrábit in gaudéntes, sed toti gaudéntes intrábunt in gáudium. Satiábor cum apparúerit glória tua}; et íterum: \emph{Qui replet in bonis desidérium tuum}

\noindent Quidquid enim delectábile est, totum est ibi superabundánter. Si enim appetúntur delectatiónes, ibi erit summa et perfectíssima delectátio, quia de summo bono, scílicet Deo: \emph{Delectatiónes in déxtera tua usque in finem.}

\noindent Item consístit in ómnium beatórum iucúnda societáte, quæ socíetas erit máxime delectábilis, quia quílibet habébit ómnia bona cum ómnibus beátis. Nam quílibet díliget álium sicut seípsum, et ídeo gaudébit de bono alteríus sicut de suo. Quo fit ut tantum augeátur lætítia et gáudium uníus, quantum est gáudium ómnium.}
\newcommand{\responsoriumiii}{\pars{Responsorium 3.} \scriptura{\Rbardot{} Is. 62, 6 \Vbardot{} ibid. 66, 19; \textbf{H417}}

\vspace{-5mm}

\responsorium{VI}{temporalia/resp-supermurostuos-CROCHU-cumdox.gtex}{}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxxxiii}
\include{sabbato}
