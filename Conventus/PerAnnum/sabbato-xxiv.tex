\newcommand{\lectioi}{\pars{Lectio I.} \scriptura{Tob. 10, 7c.13; 11, 1-15a}

\noindent De libro Thobis.

\noindent Et, ut consummáti sunt quattuórdecim dies nuptiárum, quos iuráverat Ráguel fácere fíliæ suæ, éxiit ad illum Thobías et dixit: “Dimítte me. Scio enim quia pater meus et mater mea non credunt se adhuc visúros me. Nunc ítaque peto, pater, ut dimíttas me, et eam ad patrem meum; iam tibi indicávi quómodo illum relíquerim”. Et discéssit Thobías a Ráguel gaudens et benedícens Dóminum cæli et terræ, regem ómnium, quia diréxerat viam eius. Et benedíxit Ráguel et Ednæ uxóri eius et dixit eis: “Fiat mihi honoráre vos tamquam paréntes meos ómnibus diébus vitæ vestræ”.

\noindent Et abiérunt viam suam et pervenérunt Charran, quæ est contra Ninéven. Tunc dixit Ráphael: “Scis quómodo dereliquérimus patrem tuum. Præcedámus uxórem tuam et præparémus domum, dum véniunt”. Et processérunt ambo páriter. Et dixit illi: “Tolle tecum fel”. Et ábiit cum illis canis ex eis, qui sequebántur eum et Thobíam. Et Anna sedébat circumspíciens viam fílii sui. Et cognóvit illum veniéntem et dixit patri eius: “Ecce fílius tuus venit et homo, qui cum illo íerat”. Et Ráphael dixit Thobíæ, ántequam appropinquáret patri: “Scio quia óculi eius aperiéntur. Aspérge fel piscis in óculis eius; et détrahet medicaméntum et decoriábit albúgines de óculis eius. Et respíciet pater tuus et vidébit lumen”. Et occúrrit ei Anna et írruit collo fílii sui et dixit illi: “Fili, vídeo te; ámodo móriar!”. Et lacrimáta est. Et surréxit Thobi et offendébat pédibus et egréssus est ad óstium átrii. Et occúrrit illi Thobías, et fel piscis in manu sua, et insufflávit in óculis illíus et apprehéndit illum et dixit: “Forti ánimo esto, pater!”. Et iniécit medicaméntum super eum et impósuit. Et decoriávit duábus mánibus suis albúgines ab ángulis oculórum illíus.

\noindent Videns fílium suum írruit collo eius et lacrimátus est et dixit ei: “Vídeo te, fili, lumen oculórum meórum!”. Et dixit: “Benedíctus Deus, et benedíctum nomen illíus magnum, et benedícti omnes sancti ángeli eius in ómnia sǽcula, quóniam ipse flagellávit me, et ecce ego vídeo Thobíam fílium meum!”.}
\newcommand{\responsoriumi}{\pars{Responsorium 1.} \scriptura{\Rbardot{} Tob. 5, 23-25 \Vbardot{} ibid. 10, 4; \textbf{H408}}

\vspace{-5mm}

\responsorium{IV}{temporalia/resp-sufficiebatnobis-CROCHU.gtex}{}}
\newcommand{\lectioii}{\pars{Lectio II.} \scriptura{Sermo in festo Purificatiónis : ed. Lugdunénsis 1558, t. 2, 41-42. 44}

\noindent Ex Sermónibus Ioánnis Tauler presbýteri.

\noindent Maríæ uti sanctíssimam imitári vitam debeámus, præsens explicábit cóncio, quandóquidem éadem hæc beatíssima Virgo, omnis fuit grátiæ et virtútum plena, speculúmque et exémplar totíus sanctitátis. Quámdiu enim in hac vita dégeret, tam perfécto cum amóre in Deum in íntimum ánimas suæ templum se recépit atque introvérsa fuit, ut extra Deum nullam pénitus dilígeret creatúram. Nec ulla umquam cordi eius imágo illápsa fuit, quæ in amórem illíus erga Deum áliquid afférret médii.

\noindent Sed íntegro ac indiffécto Deum prosequebátur amóre, et in Deo creáta ómnia diligébat. Recipiebátque se cum univérsis víribus suis in intérius fundum suum, in quo divína latet imágo, atque ibi in íntimo ánimæ suæ morabátur templo, trahens atque minans in ipsum cunctas vires suas, et adórans illic únicum Dóminum Deum suum \emph{in spíritu et veritáte.}}
\newcommand{\responsoriumii}{\pars{Responsorium 2.} \scriptura{\Rbardot{} Tob. 12, 6 \Vbardot{} ibid. 12, 18.20; \textbf{H408}}

\vspace{-5mm}

\responsorium{I}{temporalia/resp-benedicitedeum-CROCHU.gtex}{}}
\newcommand{\lectioiii}{\pars{Lectio III.}

\noindent Cognoscébat autem et fatebátur digne se Deum laudáre non posse. Itaque petébat atque poscébat ut ille intra se laudáret et magnificáret semetípsum. Fundum et interióra illíus prorsus deifórmia erant, ita ut si quis cor illíus fuísset intúitus, vidísset illic Deum in omni claritáte sua, vidísset ítidem processiónem Fílii et Spíritus Sancti essentiáliter. Nec enim vel brevíssimo témporis puncto umquam cor illíus extra Deum sese extrovértit.

\noindent Memória illíus in símplicem erat erécta lucem, supráque sensuáles omnes incidéntias in spíritus unitáte stabilíta. Intelléctus quadam perfundebátur claritáte, in qua fácile virtútes omnes, modos, exercítia, et ábdita Scripturárum distíncte dídicit, agnóvit, intelléxit. Volúntas devotíssimo flagrábat æstu quiéti amóris, per quem supra creáta ómnia rapiebátur. In hac autem mentis elevatióne supra modos, supráque distinctiónem, pósita erat; atque hic divínum in siléntio capiébat susúrrum; spiritúsque illíus supra omnem própriæ actiónis virtútem, superessentiáli perfundebátur fonte. Quiescébat hic prætérea supra ómnia in Deo, ubi et semetípsam per imménsi compléxum amóris, in vastíssima pérdidit calígine divinitátis; Deóque sine médio uniebátur, \emph{unus cum illo} effécta \emph{spíritus.}}
\newcommand{\responsoriumiii}{\pars{Responsorium 3.} \scriptura{\Rbardot{} Tob. 12, 20 \Vbardot{} ibid. 12, 6; \textbf{H408}}

\vspace{-5mm}

\responsorium{II}{temporalia/resp-tempusestutrevertar-CROCHU-cumdox.gtex}{}}
\include{hebdomadaxxiv}
\include{sabbato}
