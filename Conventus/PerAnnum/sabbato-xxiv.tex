\newcommand{\lectioi}{\pars{Lectio I.} \scriptura{Tob. 10, 7c.13; 11, 1-15a}

\noindent De libro Thobis.

\noindent Et, ut consummáti sunt quattuórdecim dies nuptiárum, quos iuráverat Ráguel fácere fíliæ suæ, éxiit ad illum Thobías et dixit: “Dimítte me. Scio enim quia pater meus et mater mea non credunt se adhuc visúros me. Nunc ítaque peto, pater, ut dimíttas me, et eam ad patrem meum; iam tibi indicávi quómodo illum relíquerim”. Et discéssit Thobías a Ráguel gaudens et benedícens Dóminum cæli et terræ, regem ómnium, quia diréxerat viam eius. Et benedíxit Ráguel et Ednæ uxóri eius et dixit eis: “Fiat mihi honoráre vos tamquam paréntes meos ómnibus diébus vitæ vestræ”.

\noindent Et abiérunt viam suam et pervenérunt Charran, quæ est contra Ninéven. Tunc dixit Ráphael: “Scis quómodo dereliquérimus patrem tuum. Præcedámus uxórem tuam et præparémus domum, dum véniunt”. Et processérunt ambo páriter. Et dixit illi: “Tolle tecum fel”. Et ábiit cum illis canis ex eis, qui sequebántur eum et Thobíam. Et Anna sedébat circumspíciens viam fílii sui. Et cognóvit illum veniéntem et dixit patri eius: “Ecce fílius tuus venit et homo, qui cum illo íerat”. Et Ráphael dixit Thobíæ, ántequam appropinquáret patri: “Scio quia óculi eius aperiéntur. Aspérge fel piscis in óculis eius; et détrahet medicaméntum et decoriábit albúgines de óculis eius. Et respíciet pater tuus et vidébit lumen”. Et occúrrit ei Anna et írruit collo fílii sui et dixit illi: “Fili, vídeo te; ámodo móriar!”. Et lacrimáta est. Et surréxit Thobi et offendébat pédibus et egréssus est ad óstium átrii. Et occúrrit illi Thobías, et fel piscis in manu sua, et insufflávit in óculis illíus et apprehéndit illum et dixit: “Forti ánimo esto, pater!”. Et iniécit medicaméntum super eum et impósuit. Et decoriávit duábus mánibus suis albúgines ab ángulis oculórum illíus.

\noindent Videns fílium suum írruit collo eius et lacrimátus est et dixit ei: “Vídeo te, fili, lumen oculórum meórum!”. Et dixit: “Benedíctus Deus, et benedíctum nomen illíus magnum, et benedícti omnes sancti ángeli eius in ómnia sǽcula, quóniam ipse flagellávit me, et ecce ego vídeo Thobíam fílium meum!”.}
\newcommand{\responsoriumi}{\pars{Responsorium 1.} \scriptura{\Rbardot{} Tob. 5, 23-25 \Vbardot{} ibid. 10, 4; \textbf{H408}}

\vspace{-5mm}

\responsorium{IV}{temporalia/resp-sufficiebatnobis-CROCHU.gtex}{}}
\newcommand{\lectioii}{\pars{Lectio II.} \scriptura{Grad. 28 : PG 88,1134-1135}

\noindent Ex Scala paradísi sancti Ioánnis Clímaci abbátis.

\noindent Fides oratióni alas addit, sine fide enim nemo in cælum evoláre potest. Quicúmque adhuc vitiórum perturbatiónibus et afféctibus laborámus, Dóminum únice deprecémur; omnes enim ex perturbatiónum pélago ad portum demum tranquillitátis aspirarunt. Etsi non timet Deum iudex ut Deum, nihilóminus propter moléstiam, quam illi per preces éxhibet, per peccátum illíus grátia viduáta et destitúta ánima ultiónem fáciet eius ex adversário illíus córpore, atque hóstibus eius spirítibus immúndis. Bonos quidem et benefícii mémores negotiátor noster illórum preces statim exaudiéndo ad sui amórem pértrahit; ímprobas autem et ingrátas canum ánimas per famem et sitim petitiónis assidére sibi diútius per preces curat. Ingrátus enim canis accépto pane statim ab largitóre suo recédit.}
\newcommand{\responsoriumii}{\pars{Responsorium 2.} \scriptura{\Rbardot{} Tob. 12, 6 \Vbardot{} ibid. 12, 18.20; \textbf{H408}}

\vspace{-5mm}

\responsorium{I}{temporalia/resp-benedicitedeum-CROCHU.gtex}{}}
\newcommand{\lectioiii}{\pars{Lectio III.}

\noindent Ne díxeris te ex diutúrnis précibus nihil profecísse, satis enim iam profecísti. Quod enim sublímius et præstántius bonum est quam cum Deo coni ungi et in illíus coni unctióne perpétue perseveráre? Non ita reus ac damnátus formídat senténtiam supplícii, sicut qui curam oratiónis habet, trépidat dum in oratióne versátur. Unde qui sapit et acútior est, ex oratiónis memória omnem contuméliam, iram, curas, negótia, afflictiónem, cibi satietátem, tentatiónem, et cogitatiónes elúdere et subterfúgere potest.

\noindent Prǽpara te per numquam intermíssam mentis oratiónem, ut Deo assístas in précibus tuis, et statim progréssum fácies. Vidi ergo coruscántes virtúte obœdiéntiæ, et memóriam Dei quantum fleri pótuit, numquam ex ânimo deponéntes, qui certâtim ad preces simul incumbébant et brevíssimo témpore omnes mentis distractiónes superárunt et totos quasi fontes lacrimárum profudérunt. Paráti enim ad oratiónem per sanctam obœdiéntiam fuérunt.}
\newcommand{\responsoriumiii}{\pars{Responsorium 3.} \scriptura{\Rbardot{} Tob. 12, 20 \Vbardot{} ibid. 12, 6; \textbf{H408}}

\vspace{-5mm}

\responsorium{II}{temporalia/resp-tempusestutrevertar-CROCHU-cumdox.gtex}{}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxxiv}
\include{sabbato}
