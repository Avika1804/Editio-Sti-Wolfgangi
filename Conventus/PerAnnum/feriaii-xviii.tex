\newcommand{\hymnusmatutinum}{\pars{Hymnus.}

{
\grechangedim{interwordspacetext}{0.10 cm plus 0.15 cm minus 0.05 cm}{scalable}%
\antiphona{II}{temporalia/hym-IpsumNunc.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}}
\newcommand{\lectioi}{\pars{Lectio I.} \scriptura{Prov. 3, 1-20}

\noindent De libro Proverbiórum.

\noindent Fili mi, ne obliviscáris legis meæ, et præcépta mea cor tuum custódiat; longitúdinem enim diérum et annos vitæ et pacem appónent tibi. 

\noindent Misericórdia et véritas te non déserant; circúmda eas gútturi tuo et descríbe in tábulis cordis tui, et invénies grátiam et succéssum bonum coram Deo et homínibus. 

\noindent Habe fidúciam in Dómino ex toto corde tuo et ne innitáris prudéntiæ tuæ. 

\noindent In ómnibus viis tuis cógita illum, et ipse díriget gressus tuos. 

\noindent Ne sis sápiens apud temetípsum; time Dóminum et recéde a malo.

\noindent Sánitas quippe erit umbilíco tuo et irrigátio óssibus tuis. 

\noindent Honóra Dóminum de tua substántia et de primítiis ómnium frugum tuárum, et implebúntur hórrea tua fruménto, et vino torculária tua redundábunt. 

\noindent Disciplínam Dómini, fili mi, ne abícias, nec aspernéris, cum ab eo corríperis: quem enim díligit, Dóminus córripit, et quasi pater in fílio cómplacet sibi. 

\noindent Beátus homo, qui invénit sapiéntiam et qui áffluit prudéntia: mélior est acquisítio eius negotiatióne argénti, et auro primo fructus eius. 

\noindent Pretiósior est cunctis gemmis, et ómnia pretiósa tua huic non valent comparári; longitúdo diérum in déxtera eius, et in sinístra illíus divítiæ et glória.

\noindent Viæ eius viæ pulchræ, et omnes sémitæ illíus pacíficæ. 

\noindent Lignum vitæ est his, qui apprehénderint eam; et, qui tenúerit eam, beátus. 

\noindent Dóminus sapiéntia fundávit terram, stabilívit cælos prudéntia; sapiéntia illíus erupérunt abýssi, et nubes rorem stillant.}
\newcommand{\responsoriumi}{\pars{Responsorium 1.} \scriptura{\Rbardot{} Prov. 3, 11 \Vbardot{} ibid. 6, 20; \textbf{H401}}

\vspace{-5mm}

\responsorium{IV}{temporalia/resp-filinolideficere-CROCHU.gtex}{}}
\newcommand{\lectioii}{\pars{Lectio II.} \scriptura{Sermo de diversis 15: PL 183, 577-579}

\noindent Ex Sermónibus sancti Bernárdi abbátis.

\noindent Operémur cibum qui non perit: operémur opus salútis nostræ. Operémur in vínea Dómini: ut denárium diúrnum accípere mereámur. Operémur in sapiéntia, quæ dicit: \emph{Qui operántur in me, non peccábunt. Ager est mundus, ait} Véritas; fodiámus in eo; thesáurus abscónditus latet, effodiámus eum. Ipsa est enim sapiéntia, quæ tráhitur de occúltis. Omnes eam quǽrimus, omnes concupíscimus eam.

\noindent \emph{Si quǽritis,} inquit, \emph{quǽrite: convertímini, et veníte.} Quæris unde convertáris? \emph{A voluntátibus,} inquit, \emph{tuis avértere.} Et si in voluntátibus meis non invénio, ubi, inquis, invénio sapiéntiam? Veheménter enim eam desíderat ánima mea; nec invenísse suffíciet, si contígerit inveníre, nisi \emph{mensúram bonam et confértam et coagitátam et supereffluéntem} ponam \emph{in sinum meum.} Mérito quidem. \emph{Beátus} enim \emph{homo qui invénit sapiéntiam, et qui áffluit prudéntia.} Quære ergo dum inveníri potest; et dum prope est, ínvoca illam.

\noindent Vis audíre quam prope sit? \emph{Prope est verbum in corde tuo et in ore tuo:} tantum illud recto si quæsíeris corde. Sic enim invénies corde sapiéntiam, ore áfflues prudéntia; sed afflúere, non efflúere vel evómere cura.}
\newcommand{\responsoriumii}{\pars{Responsorium 2.} \scriptura{\Rbardot{} Prv. 31, 8; \Vbardot{} ibid. 31, 7; \textbf{H400}}

\vspace{-5mm}

\responsorium{I}{temporalia/resp-verbuminiquum-CROCHU-sinedox.gtex}{}}
\newcommand{\lectioiii}{\pars{Lectio III.}

\noindent Nimírum mel invenísti, si invenísti sapiéntiam; tantum ne multum cómedas, ne satiátus évomas illud. Sic cómede ut semper esúrias. Nam ipsa dicit: \emph{Qui edunt me, adhuc esúrient.} Noli multum reputáre quod habes; noli satiári, ne évomas, et hoc ipsum quod vidéris habére, auferátur a te, quippe qui ante tempus quǽrere destitísti. Neque enim dum potest inveníri, dum prope est, ab inquisitióne vel invocatióne cessándum est. Aliter quoque \emph{sicut qui mel cómedit multum,} ut ait idem Sálomon, \emph{non est ei bonum; ita qui scrutátor est maiestátis, opprimétur a glória.}

\noindent Sicut autem \emph{beátus homo qui invénit sapiéntiam:} sic étiam \emph{beátus vir,} vel beátior étiam \emph{qui morábitur in sapiéntia:} forte enim hoc ad affluéntiam spectat.

\noindent Sane in his tribus ore áffluis sapiéntia vel prudéntia, si sit in ore conféssio própriæ iniquitátis, si gratiárum áctio et vox laudis, si étiam sermo ædificatiónis. Nimírum \emph{corde créditur ad iustítiam, ore autem conféssio fit ad salútem.} Atque \emph{in princípio} quidem \emph{sermónis iustus accusátor est sui:} nam in médio magnificáre Dóminum, in tértio quoque (si eátenus áffluit sapiéntia) ædificáre próximum debet.}
\newcommand{\responsoriumiii}{\pars{Responsorium 3.} \scriptura{\Rbardot{} Sap. 7, 10-11 \Vbardot{} Prov. 7, 4; \textbf{H401}}

\vspace{-5mm}

\responsorium{III}{temporalia/resp-supersalutem-CROCHU-cumdox.gtex}{}}
\newcommand{\hymnuslaudes}{\pars{Hymnus} \scriptura{Hilarius (\olddag{} 367)}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{IV}{temporalia/hym-LucisLargitor.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}
\include{hebdomadaxviii}
\include{feriaii}
