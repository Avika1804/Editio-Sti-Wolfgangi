\newcommand{\hiemalis}{Hiemalis}
\newcommand{\lectioi}{\pars{Lectio I.} \scriptura{Phil. 1, 27-2,4}

\noindent De Epístola beáti Pauli apóstoli ad Philippénses.

\noindent Fratres: Tantum digne evangélio Christi conversámini, ut sive cum vénero et vídero vos, sive absens áudiam de vobis quia statis in uno Spíritu unánimes concertántes fide evangélii et in nullo pertérriti ab adversáriis, quod est illis indícium perditiónis, vobis autem salútis, et hoc a Deo; quia vobis hoc donátum est pro Christo, non solum ut in eum credátis, sed ut étiam pro illo patiámini idem certámen habéntes, quale vidístis in me et nunc audítis in me.

\noindent Si qua ergo consolátio in Christo, si quod solácium caritátis, si qua commúnio spíritus, si quæ víscera et miseratiónes, impléte gáudium meum, ut idem sapiátis, eándem caritátem habéntes, unánimes, idípsum sapiéntes, nihil per contentiónem neque per inánem glóriam, sed in humilitáte superióres sibi ínvicem arbitrántes, non, quæ sua sunt, sínguli considerántes, sed et ea, quæ aliórum.}
\newcommand{\responsoriumi}{\pars{Responsorium 1.} \scriptura{\Rbardot{} 2 Tim. 4 7 \Vbardot{} ibid. 1, 12; \textbf{H285}}

\vspace{-5mm}

\responsorium{II}{temporalia/resp-bonumcertamencertavi-CROCHU.gtex}{}}
\newcommand{\lectioii}{\pars{Lectio II.} \scriptura{Phil. 2,5-11}

\noindent Hoc sentíte in vobis, quod et in Christo Iesu: qui, cum in forma Dei esset, non rapínam arbitrátus est esse se æquálem Deo, sed semetípsum exinanívit formam servi accípiens, in similitúdinem hóminum factus;

\noindent et hábitu invéntus ut homo, humiliávit semetípsum factus obœ́diens usque ad mortem, mortem autem crucis.

\noindent Propter quod et Deus illum exaltávit et donávit illi nomen, quod est super omne nomen, ut in nómine Iesu \emph{}omne genu flectátur cæléstium et terréstrium et infernórum \emph{}et omnis lingua confiteátur: «Dóminus Iesus Christus!», in glóriam Dei Patris.}
\newcommand{\responsoriumii}{\pars{Responsorium 2.} \scriptura{Venantius Fortunatus; \textbf{H255}}

\vspace{-5mm}

\responsorium{VIII}{temporalia/resp-dulcelignum-CROCHU-sinedox.gtex}{}}

\newcommand{\lectioiii}{\pars{Lectio III.} \scriptura{Nn. 6, 1 – 8, 2: Funk 1, 273-275}

\noindent Ex Epístola sancti Polycárpi epíscopi et mártyris ad Philippénses.

\noindent Presbýteri sint ad commiseratiónem proni, misericórdes erga cunctos, aberrántia reducéntes, visitántes infírmos omnes, non neglegéntes víduam aut pupíllum aut páuperem; sed \emph{sollíciti semper de bono coram Deo et homínibus}, abstinéntes ab omni ira, acceptióne personárum, iudício iniústo, longe recedéntes ab omni avarítia, non cito credéntes advérsus áliquem, non sevéri nímium in iudício, sciéntes nos omnes debitóres esse peccáti.

\noindent Si ergo deprecámur Dóminum, ut nobis dimíttat, debémus et nos dimíttere; nam coram Dómini et Dei óculis sumus, et \emph{omnes ante tribúnal Christi stare et unumquémque pro se ratiónem réddere opórtet.} Sic ítaque serviámus illi cum timóre et omni reveréntia, sicut præcépit ipse et apóstoli, qui nobis Evangélium annuntiárunt, et prophétæ, qui Dómini nostri advéntum præsignificárunt; studióse quod bonum est sectántes, abstinéntes a scándalis et a falsis frátribus et ab iis, qui in hypócrisi nomen Dómini ferunt, qui vanos hómines in errórem indúcunt.

\noindent \emph{Omnis enim, qui non conféssus fúerit Iesum Christum in carne venísse, antichrístus est;} et qui non conféssus fúerit martýrium crucis, ex diábolo est; et qui elóquia Dómini ad desidéria sua tradúxerit dixerítque nec resurrectiónem nec iudícium esse, hic primogénitus est Sátanæ. Ideo relinquéntes vanitátem multórum et falsas doctrínas ad tráditam nobis ab inítio doctrínam revertámur, \emph{vigilántes in oratiónibus} et perseverántes in ieiúniis, précibus rogántes ómnium conspectórem Deum, \emph{ne nos indúcat in tentatiónem,} sicut dixit Dóminus: \emph{Spíritus quidem promptus est, caro autem infírma.}

\noindent Indesinénter ergo perseverémus in spe nostra et pígnore iustítiæ nostræ, quod est Iesus Christus, \emph{qui peccáta nostra in córpore suo super lignum pértulit, qui peccátum non fecit, nec invéntus est dolus in ore eius;} sed propter nos, ut in ipso vivámus, ómnia sustínuit. Imitatóres ígitur simus patiéntiæ eius et, si patiámur propter nomen eius, glória illum afficiámus. Hoc enim exémplum nobis pósuit in se ipso et nos id credídimus.}
\newcommand{\responsoriumiii}{\pars{Responsorium 3.} \scriptura{Venantius Fortunatus \Vbardot{} Phil. 2, 8; \textbf{H224}}

\vspace{-5mm}

\responsorium{II}{temporalia/resp-agnusdeichristus-CROCHU-cumdox.gtex}{}}
\include{hebdomadaxxvi}
\include{feriaiii}
