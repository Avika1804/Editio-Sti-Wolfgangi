\newcommand{\lectioi}{\pars{Lectio I.} \scriptura{Sap. 8, 21; 9, 1-9}

\noindent De libro Sapiéntiæ.

\noindent Dixi ex toto corde meo: Deus patrum meórum et Dómine misericórdiæ, qui fecísti ómnia verbo tuo et sapiéntia tua constituísti hóminem, ut dominarétur creatúris, quæ a te factæ sunt, et dispóneret orbem terrárum in sanctitáte et iustítia et in directióne cordis iudícium iudicáret, da mihi sédium tuárum assistrícem sapiéntiam et noli me reprobáre a púeris tuis, quóniam servus tuus sum ego et fílius ancíllæ tuæ, homo infírmus et exígui témporis et minor ad intelléctum iudícii et legum. Nam, et si quis erit consummátus inter fílios hóminum, si ab illo afúerit sapiéntia tua, in níhilum  computábitur. Tu elegísti me regem pópulo tuo et iúdicem filiórum tuórum et filiárum; dixísti me ædificáre templum in monte sancto tuo et in civitáte habitatiónis tuæ altáre, similitúdinem tabernáculi sancti, quod præparásti ab inítio. Et tecum sapiéntia, quæ novit ópera tua, quæ et áffuit tunc, cum orbem terrárum fáceres, et sciébat quid esset plácitum in óculis tuis et quid diréctum in præcéptis tuis.}
\newcommand{\responsoriumi}{\pars{Responsorium 1.} \scriptura{\Rbardot{} Sap. 9, 4.5 \Vbardot{} ibid. 9, 10; \textbf{H399}}

\vspace{-5mm}

\responsorium{I}{temporalia/resp-damihidominesedium-CROCHU.gtex}{}}
\newcommand{\lectioii}{\pars{Lectio II.} \scriptura{Sap. 9, 10-18}

\noindent Emítte illam de cælis sanctis tuis et a sede magnitúdinis tuæ mitte illam, ut mecum sit et mecum labóret, ut sciam quid accéptum sit apud te. Scit enim illa ómnia et intéllegit et dedúcet me in opéribus meis sóbrie et custódiet me in sua glória. Et erunt accépta ópera mea, et diiudicábo pópulum tuum iuste et ero dignus sédium patris mei. Quis enim hóminum póterit scire consílium Dei? Aut quis póterit cogitáre quid velit Dóminus? Cogitatiónes enim mortálium tímidæ, et incértæ providéntiæ nostræ: corpus enim, quod corrúmpitur, ággravat ánimam, et terréna inhabitátio déprimit sensum multa cogitántem. Et diffícile conícimus, quæ in terra sunt, et, quæ in prospéctu sunt, invénimus cum labóre; quæ autem in cælis sunt, quis investigábit? Consílium autem tuum quis sciet, nisi tu déderis sapiéntiam et míseris spíritum sanctum tuum de altíssimis? Et sic corréctæ sunt sémitæ eórum, qui sunt in terris; et, quæ tibi placent, didicérunt hómines et salváti per sapiéntiam sunt.}
\newcommand{\responsoriumii}{\pars{Responsorium 2.} \scriptura{\Rbardot{} Sap. 9, 10 \Vbardot{} ibid. 9, 4; \textbf{H398}}

\vspace{-5mm}

\responsorium{I}{temporalia/resp-emittedominesapientiam-CROCHU-sinedox.gtex}{}}
\newcommand{\lectioiii}{\pars{Lectio III.} \scriptura{Med. 465-466 : SC 308,294-296}

\noindent Ex Meditatiónibus Guigónis primi, Cartusiáni mónachi.

\noindent Quæ est naturális ánimæ pulchritúdo? Devótam esse erga Deum. Et quantum? Ex toto corde, et ex tota ánima, et ex tota mente, et ex ómnibus víribus. Adhuc pértinet ad eámdem pulchritúdinem, benígnam esse erga próximum. Quantum? Usque ad mortem. Quod si hoc non fúeris, cuius erit damnum? Dei quidem nullum, próximi fortásse áliquod, tuum autem sine dúbio summum. Naturáli enim pulchritúdine ac perfectióne privári, nulli rei non potest esse damnósum. Nam si rosa desístat rubére, vel lílium bene olére, damnum quidem mihi nonnúllum esse vidébitur, voluptátes huiúsmodi diligénti; sed eis, id est rosæ et lílio, multo maius multóque inféstius, naturáli ac própria pulchritúdine viduátis.}
\newcommand{\responsoriumiii}{\pars{Responsorium 3.} \scriptura{\Rbardot{} Prov. 3, 11 \Vbardot{} ibid. 6, 20; \textbf{H401}}

\vspace{-5mm}

\responsorium{IV}{temporalia/resp-filinolideficere-CROCHU-cumdox.gtex}{}}
\include{hebdomadaxxi}
\include{feriaii}
