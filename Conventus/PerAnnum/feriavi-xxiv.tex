\newcommand{\lectioi}{\pars{Lectio I.} \scriptura{Tob. 8, 1-10}

\noindent De libro Thobis.

\noindent Et, cum consummavérunt manducáre et bíbere, voluérunt dormíre et deduxérunt iúvenem et induxérunt eum in cubículum. Et rememorátus est Thobías sermónum Ráphael et sústulit de saccéllo, quem habébat, cor et iecur piscis et impósuit super cínerem incénsi. Et odor piscis prohíbuit et refúgit dæmónium in superióres partes Ægýpti. Et ábiens Ráphael colligávit eum ibi et revérsus est contínuo. Et exiérunt et clausérunt óstium cubículi.

\noindent Et exsurréxit Thobías de lecto et dixit ei: “Surge, soror! Orémus et deprecémur Dóminum nostrum, ut fáciat super nos misericórdiam et sanitátem”. Et surréxit, et cœpérunt oráre et deprecári Dóminum, ut darétur illis sánitas. Et cœpérunt dícere: “Benedíctus es, Deus patrum nostrórum, et benedíctum nomen tuum in ómnia sǽcula sæculórum! Benedícant tibi cæli et omnis creatúra tua in ómnia sǽcula! Tu fecísti Adam et dedísti illi adiutórium firmum Evam, et ex ambóbus factum est semen hóminum. Et dixísti non esse bonum hóminem solum: “Faciámus ei adiutórium símile sibi”. Et nunc non luxúriæ causa accípio hanc sorórem meam sed in veritáte. Prǽcipe, ut misereáris mei et illíus, et consenescámus páriter sani”. Et dixérunt: “Amen, amen!”. Et dormiérunt per noctem.}
\newcommand{\responsoriumi}{\pars{Responsorium 1.} \scriptura{\Rbardot{} Tob. 3, 15 \Vbardot{} ibid. 3, 2; \textbf{H407}}

\vspace{-5mm}

\responsorium{I}{temporalia/resp-petodomine-CROCHU.gtex}{}}
\newcommand{\lectioii}{\pars{Lectio II.} \scriptura{Tob. 8, 11-20}

\noindent Et surgens Ráguel accersívit servos secum, et abiérunt et fodérunt fóveam.

\noindent Dixit enim: “Ne forte moriátur, et ómnibus simus derísio et oppróbrium”.

\noindent Et misérunt ancíllam et accendérunt lucérnam et aperuérunt óstium, et intrávit et invénit illos iacéntes et páriter dormiéntes. Et revérsa puélla nuntiávit eis illum vívere et nihil mali esse.

\noindent Benedixérunt Deum cæli Ráguel et Edna et dixérunt: “Benedíctus es, Deus, in omni benedictióne sancta et munda, et benedícant tibi omnes sancti tui et omnis creatúra tua; et omnes ángeli tui et elécti tui benedícant tibi in ómnia sǽcula! Benedíctus es, quóniam lætificásti me, et non cóntigit mihi, sicut putábam, sed secúndum magnam misericórdiam tuam egísti nobíscum. Et benedíctus es, quóniam misértus es duórum unicórum. Fac illis, Dómine, misericórdiam et sanitátem et consúmma vitam illórum cum misericórdia et lætítia”.

\noindent Tunc præcépit servis suis, ut replérent fossam priúsquam lucésceret.}
\newcommand{\responsoriumii}{\pars{Responsorium 2.} \scriptura{\Rbardot{} Tob. 4, 20 \Vbardot{} ibid. 14, 10.11; \textbf{H407}}

\vspace{-5mm}

\responsorium{VIII}{temporalia/resp-omnitempore-CROCHU.gtex}{}}
\newcommand{\lectioiii}{\pars{Lectio III.} \scriptura{En. in ps. 85,4 : CCL 39,1179}

\noindent Ex Enarratiónibus sancti Augustíni epíscopi in psalmos.

\noindent \textit{Custódi ánimam meam, quóniam sanctus sum.} Hoc vero: \textit{quóniam sanctus sum,} néscio utrum potúerit forte álius dicére, nisi ille qui sine peccáto erat in hoc mundo; peccatórum ómnium non commíssor, sed dimíssor. Agnóscimus vocem dicéntis: \textit{Quóniam sanctus sum, custódi ánimam meam,} útique in illa forma servi, quam assúmpserat. Ibi enim caro, ibi et ánima. Neque enim, ut nonnúlli dixérunt, caro sola erat et Verbum; sed et caro, et ánima, et Verbum; et totum hoc unus Fílius Dei, unus Christus, unus Salvátor; in forma Dei æquâlis Patri, in forma servi caput Ecclésiæ.
		
\noindent Ergo \textit{quóniam sanctus sum} cum áudio, vocem eius agnósco; et hic séparo meam? Certe inseparabíliter a córpore suo lóquitur, cum sic lóquitur. Et audébo ego dícere: \textit{Quóniam sanctus sum?} Si \textit{Sanctus} tamquam sanctíficans, et nullo sanctificánte índigens, supérbus et mendax; si autem \textit{sanctus} sanctificátus, secúndum id quod dictum est: \textit{Sancti estóte, quia et Ego Sanctus sum,} áudeat et corpus Christi, áudeat et unus ille homo clamans a fínibus terræ, cum cápite suo, et sub cápite suo dicére: \textit{Quóniam sanctus sum.} Accépit enim grátiam sanctitátis, grátiam baptísmi et remissiónis peccatórum. \textit{Et hæc quidem fuístis,} ait Apóstolus, enúmerans multa peccáta, et lévia et grávia, et usitáta et horribília: \textit{Et hæc quidem fuístis; sed ablúti estis, sed sanctificáti estis.} Si ergo sanctificátos dicit, dicat et unusquísque fidélium: \textit{Sanctus sum.} Non est ista supérbia eláti, sed conféssio non ingráti.}
\newcommand{\responsoriumiii}{\pars{Responsorium 3.} \scriptura{\Rbardot{} Tob. 4, 23 \Vbardot{} ibid. 4, 6; \textbf{H408}}

\vspace{-5mm}

\responsorium{VII}{temporalia/resp-memorestofili-CROCHU-cumdox.gtex}{}}
\include{hebdomadaxxiv}
\include{feriavi}
