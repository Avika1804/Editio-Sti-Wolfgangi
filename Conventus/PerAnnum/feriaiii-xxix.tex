\newcommand{\lectioi}{\pars{Lectio I.} \scriptura{Am. 7, 1-9}

\noindent De libro Amos prophétæ.

\noindent Hæc osténdit mihi Dóminus Deus: et ecce, ipse formábat locústas in princípio, cum germinárent serótinæ fruges, et ecce fruges serótinæ post fruges deméssas regis. Et factum est, cum consummásset comédere herbam terræ, dixi: «Dómine Deus, propítius esto, óbsecro; quómodo stabit Iacob, quia párvulus est?». Misértus est Dóminus super hoc. «Non erit», dixit Dóminus Deus.

\noindent Hæc osténdit mihi Dóminus Deus: et ecce, vocábat ad iudícium per ignem Dóminus Deus, et devorávit abýssum magnam et comédit simul partem. Et dixi: «Dómine Deus, quiésce, óbsecro; quómodo stabit Iacob, quia párvulus est?». Misértus est Dóminus super hoc. «Sed et istud non erit», dicit Dóminus Deus.

\noindent Hæc osténdit mihi Dóminus Deus: ecce vir stans super murum litum, et in manu eius trulla cæmentárii. Et dixit Dóminus ad me: «Quid tu vides, Amos?». Et dixi: «Trullam cæmentárii». Et dixit Dóminus: «Ecce ego ponam trullam in médio pópuli mei Israel; non adíciam ultra ignóscere ei. Et demoliéntur excélsa Isaac, et sanctuária Israel desolabúntur, et consúrgam super domum Ieróboam in gládio».}
\newcommand{\responsoriumi}{\pars{Responsorium 1.} \scriptura{\Rbardot{} Ier. 14, 19.20 \Vbardot{} Bar. 2, 12; \textbf{H417}}

\vspace{-5mm}

\responsorium{VIII}{temporalia/resp-sustinuimuspacemetnonvenit-CROCHU.gtex}{}}
\newcommand{\lectioii}{\pars{Lectio II.} \scriptura{Am. 7, 10-17}

\noindent Et misit Amasías sacérdos Bethel ad Ieróboam regem Israel dicens: «Conspirávit contra te Amos in médio domus Israel; non póterit terra sustinére univérsos sermónes eius. Hæc enim dicit Amos: “In gládio moriétur Ieróboam, et Israel captívus migrábit de terra sua”». Et dixit Amasías ad Amos: «Qui vides, grádere. Fuge in terram Iudæ et cómede ibi panem et prophetábis ibi; et in Bethel non adícies ultra ut prophétes, quia sanctuárium regis est et domus regni est». Respondítque Amos et dixit ad Amasíam:

\noindent «Non sum prophéta et non sum fílius prophétæ; sed armentárius ego sum, véllicans sycómoros. Et tulit me Dóminus, cum séquerer gregem, et dixit Dóminus ad me: “Vade, prophéta ad pópulum meum Israel”.

\noindent Et nunc audi verbum Dómini. Tu dicis: “Non prophetábis super Israel et non stillábis verba super domum Isaac”. Propter hoc hæc dicit Dóminus: “Uxor tua in civitáte fornicábitur, et fílii tui et fíliæ tuæ in gládio cadent, et humus tua funículo metiétur; et tu in terra pollúta moriéris, et Israel captívus migrábit de terra sua”».}
\newcommand{\responsoriumii}{\pars{Responsorium 2.} \scriptura{\Rbardot{} Ps. 54, 10 \Vbardot{} Ier. 14, 19; \textbf{H419}}

\vspace{-5mm}

\responsorium{III}{temporalia/resp-praecipitadomine-CROCHU.gtex}{}}
\newcommand{\lectioiii}{\pars{Lectio III.} \scriptura{N. 19: EC 3, 30}

\noindent Ex Tractátu sancti Bernárdi abbátis De grádibus humilitátis et supérbiæ.

\noindent In his tribus, id est in luctu pæniténtiæ, in desidério iustítias, in opéribus misericórdiæ illi qui persevérant, a tribus impediméntis, quæ aut ignorántia, aut infirmitáte, aut stúdio contraxérunt, cordis áciem mundant, quo per contemplatiónem ad tértium veritátis gradum pertránseant. Hæc sunt \emph{viæ quæ vidéntur homínibus bonæ,} illis dumtáxat \emph{qui lætántur cum male fécerint, et exsúltant in rebus péssimis} ac se de infirmitáte vel ignorántia tegunt ad excusándas excusatiónes in peccátis.

\noindent Sed frustra sibi de infirmitáte vel ignorántia blandiúntur, qui ut libérius peccent, libénter ignórant vel infirmántur. Putas primo hómini prófuit, licet ipse non libénter peccávit, quod se per uxórem, tamquam per carnis infirmitátem, deféndit? Aut primi mártyris lapidatóres, quóniam aures suas continuérunt, per ignorántiam excusábiles erunt?

\noindent Qui ígitur stúdio et amóre peccándi a veritáte se séntiunt alienátos, infirmitáte et ignorántia pressos, stúdium in gémitum, amórem in mærórem convértant, infirmitátem carnis fervóre iustítiæ, ignorántiam liberalitáte repéllant, ne si nunc egéntem, nudam, infírmam veritátem ignórant, cum potestáte magna et virtúte veniéntem, terréntem, arguéntem, sero cum rubóre cognóscant, frustra cum tremóre respóndeant: \emph{Quando te vídimus egére et non ministrávimus tibi?}\\

\noindent \emph{Cognoscétur} certe \emph{Dóminus iudícia fáciens,} qui nunc ignorátur misericórdiam quærens. Dénique \emph{vidébunt in quem transfixérunt,} simíliter et avári quem contempsérunt. Ab omni ergo labe, infirmitáte, ignorántia, studióve contrácta, flendo, iustítiam esuriéndo, opéribus misericórdiæ insisténdo, mundátur óculus cordis, cui se in sui puritáte vidéndam Véritas promíttit: \emph{Beáti enim mundo corde, quóniam ipsi Deum vidébunt.}}
\newcommand{\responsoriumiii}{\pars{Responsorium 3.} \scriptura{\Rbardot{} Mic. 6, 3; \textbf{H161}}

\vspace{-5mm}

\responsorium{VII}{temporalia/resp-populemeusquidfeci-CROCHU-cumdox.gtex}{}}
\include{hebdomadaxxix}
\include{feriaiii}
