\newcommand{\matversus}{\noindent \Vbardot{} Fili mi, atténde ad sapiéntiam meam.

\noindent \Rbardot{} Et prudéntiæ meæ inclína aurem tuam.}
\newcommand{\lectioi}{\pars{Lectio I.} \scriptura{2 Th. 2, 1-17}

\noindent De Epístola secúnda beáti Pauli apóstoli ad Thessalonicénses.

\noindent Rogámus vos, fratres, circa advéntum Dómini nostri Iesu Christi et nostram congregatiónem in ipsum, ut non cito moveámini a sensu neque terreámini, neque per spíritum neque per verbum neque per epístulam tamquam per nos, quasi instet dies Dómini. Ne quis vos sedúcat ullo modo; quóniam nisi vénerit discéssio primum, et revelátus fúerit homo iniquitátis, fílius perditiónis, qui adversátur et \emph{extóllitur supra omne,} quod dícitur \emph{Deus} aut quod cólitur, ita ut \emph{in} templo \emph{Dei sédeat,} osténdens se quia sit \emph{Deus.}

\noindent Non retinétis quod, cum adhuc essem apud vos, hæc dicébam vobis?  Et nunc quid detíneat scitis, ut ipse revelétur in suo témpore. Nam mystérium iam operátur iniquitátis; tantum qui tenet nunc, donec de médio fiat.

\noindent Et tunc revelábitur ille \emph{iníquus,} quem Dóminus Iesus \emph{interfíciet spíritu oris sui} et déstruet illustratióne advéntus sui, eum, cuius est advéntus secúndum operatiónem Sátanæ in omni virtúte et signis et prodígiis mendácibus et in omni seductióne iniquitátis his, qui péreunt, eo quod caritátem veritátis non recepérunt, ut salvi fíerent. Et ídeo mittit illis Deus operatiónem erróris, ut credant mendácio, ut iudicéntur omnes, qui non credidérunt veritáti, sed consensérunt iniquitáti.

\noindent Nos autem debémus grátias ágere Deo semper pro vobis, fratres, dilécti a Dómino, quod elégerit vos Deus primítias in salútem in sanctificatióne Spíritus et fide veritátis: ad quod et vocávit vos per evangélium nostrum in acquisitiónem glóriæ Dómini nostri Iesu Christi.

\noindent Itaque, fratres, state et tenéte traditiónes, quas didicístis sive per sermónem sive per epístulam nostram. Ipse autem Dóminus noster Iesus Christus et Deus Pater noster, qui diléxit nos et dedit consolatiónem ætérnam et spem bonam in grátia, consolétur corda vestra et confírmet in omni ópere et sermóne bono.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 85, 12-13 \Vbardot{} ibid., 13; \textbf{H88}}

\vspace{-5mm}

\responsorium{IV}{temporalia/resp-confitebortibidomine-CROCHU.gtex}{}

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbardot{} 2 Tim. 1, 12 \Vbardot{} ibid. 4, 8; \textbf{H285}}

\vspace{-5mm}

\responsorium{I}{temporalia/resp-sciocuicredidi-CROCHU.gtex}{}}
\newcommand{\lectioii}{\pars{Lectio II.} \scriptura{Hom. 18. 7-11: PG 34, 639-642}

\noindent Ex Homíliis Auctóris spiritális sǽculi quarti.

\noindent Qui evádere fílii Dei et ex Spíritu Sancto désuper renásci digni sunt hábiti atque Christum illuminántem ac recreántem eos in se póssident, váriis ac divérsis modis a Spíritu dirigúntur et invisibíliter in corde cum réquie spiritáli a grátia ducúntur.

\noindent Intérdum sunt velut in luctu et lamentatióne propter genus humánum, ac précibus pro toto génere humáno effúsis, ad lácrimas et ad luctum prolabúntur, dilectióne spiritáli erga humánum genus accénsi.

\noindent Intérdum vero ad tantam exsultatiónem ac dilectiónem a Spíritu inflammántur, ut, si fíeri possit, omnes hómines in sua víscera coníciant, nulla nec bonórum nec malórum hábita ratióne.

\noindent Intérdum vero demittúntur infra omnes hómines in humilitáte spíritus, ut se ipsos ómnium abiectíssimæ ac ínfimæ condiciónis réputent.

\noindent Intérdum in gáudio ineffábili a Spíritu conservántur.

\noindent Intérdum sunt velut fortis quíspiam, qui, univérsam armatúram regis índuens et in prœ́lium descéndens, advérsus hostes fortis dímicat eósque vincit. Eódem modo spiritális homo, assúmptis cæléstibus armis Spíritus, hostes invádit prœlióque commísso súbicit illos pédibus suis.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 93, 22 \Vbardot{} ibid., 1; \textbf{H89}}

\vspace{-5mm}

\responsorium{VII}{temporalia/resp-factusestmihidominus-CROCHU.gtex}{}}
\newcommand{\lectioiii}{\pars{Lectio III.}

\noindent Intérdum in summo siléntio, tranquillitáte et pace requiéscit ánima, in sola spiritáli voluptáte et ineffábili réquie atque in óptimo statu exsístens.

\noindent Intérdum in intellegéntia quadam ac sapiéntia ineffábili et notítia Spíritus inscrutábili a grátia institúitur circa ea quæ nec lingua nec ore efférri queunt.

\noindent Intérdum ut quivis hóminum fit.

\noindent Ita várie grátia versátur in iis, ac multis modis ducit ánimam, récreans iuxta voluntátem divínam exercétque eam diversímode, ut illam íntegram, irreprehensíbilem atque puram apud cæléstem Patrem constítuat.

\noindent Orémus ígitur quoque nos Deum, et orémus in dilectióne ac spe magna, ut largiátur nobis cæléstem grátiam doni Spíritus, ut et nos ipse Spíritus gubérnet et ducat ad omnem voluntátem divínam ac nos refíciat váriis requiéi modis, ut ope huius gubernatiónis et exercitatiónis grátiæ ac promotiónis spiritális, digni habeámur ad perfectiónem plenitúdinis Christi perveníre, ut inquit Apóstolus: \emph{Ut impleámini in omnem plenitúdinem} Christi.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 100, 1-2 \Vbardot{} ibid., 2; \textbf{H89}}

\vspace{-5mm}

\responsorium{III}{temporalia/resp-misericordiametiudicium-CROCHU-cumdox.gtex}{}}
\include{hebdomadaiv}
\include{feriavi}
