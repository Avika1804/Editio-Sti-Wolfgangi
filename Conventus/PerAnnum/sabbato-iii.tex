\newcommand{\invitatorium}{\pars{Invitatorium.} \scriptura{Lc. 1, 28; Psalmus 94}

\vspace{-4mm}

\antiphona{VII}{temporalia/inv-avemaria-simplex.gtex}}
\newcommand{\hymnusmatutinum}{\pars{Hymnus}

\cuminitiali{VIII}{temporalia/hym-QuemTerra-simplex.gtex}}
\newcommand{\lectioi}{\pars{Lectio I.} \scriptura{Dt. 32, 48-52; 34, 1-4}

\noindent De libro Deuteronómii.

\noindent In diébus illis: Locútus est Dóminus ad Móysen in eádem die dicens: «Ascénde in montem istum Abárim, in montem Nebo, qui est in terra Moab contra Iéricho, et vide terram Chánaan, quam ego tradam fíliis Israel obtinéndam. Et mórere in monte, quem conscéndens iúngeris pópulo tuo, sicut mórtuus est Aaron frater tuus in monte Hor et appósitus pópulo suo. Quia prævaricáti estis contra me in médio filiórum Israel ad aquas Meribathcádes desérti Sin, quia non sanctificástis me inter fílios Israel. E contra vidébis terram et non ingrediéris in eam, quam ego dabo fíliis Israel». Ascéndit ergo Móyses de campéstribus Moab super montem Nebo in vérticem Phasga contra Iéricho; ostendítque ei Dóminus omnem terram Gálaad usque Dan et univérsum Néphthali terrámque Ephraim et Manásse et omnem terram Iudæ usque ad mare occidentále et Nageb et latitúdinem campi Iéricho civitátis palmárum usque Segor. Dixítque Dóminus ad eum: «Hæc est terra, pro qua iurávi Abraham, Isaac et Iacob dicens: Sémini tuo dabo eam. Vidísti eam óculis tuis et non transíbis ad illam».}
\newcommand{\responsoriumi}{\pars{Responsorium 1.} \scriptura{\Rbardot{} Dt. 29, 5 \Vbardot{} Mic. 6, 3-4; \textbf{H162}}

\vspace{-5mm}

\responsorium{VII}{temporalia/resp-adduxivosperdesertum-CROCHU.gtex}{}}
\newcommand{\lectioii}{\pars{Lectio II.} \scriptura{Dt. 34, 5-12}

\noindent Mortuúsque est ibi Móyses servus Dómini in terra Moab, iubénte Dómino. Et sepelívit eum in valle in terra Moab contra Béthphegor; et non cognóvit homo sepúlcrum eius usque in præséntem diem. Móyses centum et vigínti annórum erat, quando mórtuus est; non caligávit óculus eius, nec robur illíus defécit. Fleverúntque eum fílii Israel in campéstribus Moab trigínta diébus; et compléti sunt dies planctus lugéntium Móysen. Iósue vero fílius Nun replétus est spíritu sapiéntiæ, quia Móyses pósuit super eum manus suas; et obœdiérunt ei fílii Israel fecerúntque, sicut præcépit Dóminus Móysi. Et non surréxit ultra prophéta in Israel sicut Móyses, quem nosset Dóminus fácie ad fáciem, in ómnibus signis atque porténtis, quæ misit eum, ut fáceret in terra Ægýpti pharaóni et ómnibus servis eius universǽque terræ illíus, et in cuncta manu robústa magnísque mirabílibus, quæ fecit Móyses coram univérso Israel.}
\newcommand{\responsoriumii}{\pars{Responsorium 2.} \scriptura{\Vbardot{} Ex. 34, 29; \textbf{H160}}

\vspace{-5mm}

\responsorium{VIII}{temporalia/resp-splendidafactaestfacies-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo in Purificatióne, 3 : CC CM 27B, 987}

\noindent Ex Sermónibus sancti Ambrósii Autpérti abbátis.

\noindent O quam parvus! O quam magnus est quem genuísti! Parvus in humanitáte, magnus in divinitáte. Parvus in regno Iudæórum, magnus in regno géntium. Sed non ab ómnibus in regno Iudæórum parvus æstimátus est. Nam et ipsa quæ hunc peperísti, ex ipso pópulo Israel in virgam crevísti. Virga enim de radíce lesse surrexísti, et floruísti virga Aaron, fronduísti et nucem peperísti.

\noindent Et quia præ ómnibus immensitátem eius agnovísti, quem tam parvíssimum ex te natum vidísti, procul dúbio quem infántem genuísti, Deum omnipoténtem tremens adorásti, adórans tremuísti; quæ tamen secúndum humanitátem Fílium recognovísti, lactásti, fovísti, aluísti. Quis putas nobis possit indicáre in te huiúsmodi obséquia, ánimi tui sensum, o beatíssima Virgo, cum hinc cérneres ex te natum tantíllum infántem, illinc atténderes Deum imménsum? Hinc creátum, illinc creatórem; hinc infírmum, illinc fortíssimum; hinc aléndum, illinc aléntem; hinc non loquéntem, illinc ángelos docéntem?

\noindent Quis, inquam, péctoris arcána nobis reseráre váleat, quibus modis cogitátum ad útraque flectébas, cum unum eumdémque Deum et hóminis Fílium mánibus tenens, hinc adoráres ut Dóminum, illinc oscularéris ut párvulum? Quis ad tam ineffábile miráculum non obstupéscat? Quis non pene elínguis fiat? Génerat puélla suum et ómnium creatórem, portat suum et ómnium rectórem. O admirándum spectáculum, ad quod non solum humána, verum étiam angélica obstupéscit natúra!}
\newcommand{\responsoriumiii}{\pars{Responsorium 3.} \scriptura{\Vbardot{} Lc. 1, 48; \textbf{H117}}

\vspace{-5mm}

\responsorium{I}{temporalia/resp-cumessempuella-CROCHU-cumdox.gtex}}
\include{hebdomadaiii}
\include{sabbato}
