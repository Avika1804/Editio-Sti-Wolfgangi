\newcommand{\titulus}{\nomenFesti{S. Hieronymi, Presbyteri \& Ecclesiæ Doctoris.}
\dies{Die 30. Septembris.}}
\newcommand{\sineobmv}{Sine officium B.M.V.}
\newcommand{\oratio}{\pars{Oratio.}

\noindent Deus, qui beáto Hierónymo, presbýtero, suávem et vivum Scriptúræ sacræ afféctum tribuísti, da, ut pópulus tuus verbo tuo ubérius alátur et in eo fontem vitæ invéniat.

\pars{Pro pace in Ucraina.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{IV}{temporalia/inv-fontemsapientiae.gtex}}
\newcommand{\hymnusmatutinum}{\pars{Hymnus}

\cuminitiali{IV}{temporalia/hym-AEterneSol.gtex}}
\newcommand{\matversus}{\noindent \Vbardot{} Omnes mirabántur in verbis grátiæ.

\noindent \Rbardot{} Quæ procedébant de ore ipsíus.}
\newcommand{\lectioi}{\pars{Lectio I.} \scriptura{Idt. 13, 11-20; 15, 8a. 9b-10}

\noindent De libro Iudith.

\noindent Dixit Iudith a longe eis, qui custodiébant in portis Betúliæ: “Aperíte, aperíte portam! Nobíscum est Deus, Deus noster, ut fáciat adhuc virtútem in Israel et poténtiam advérsus inimícos nostros, sicut et hódie fecit”.

\noindent Et factum est, ut audiérunt viri civitátis vocem eius, festinavérunt descéndere ad portam civitátis suæ et convocavérunt senióres civitátis. Et concurrérunt omnes a mínimo usque ad magnum, quóniam mirum erat eis illam revérsam esse. Et aperuérunt portam et recepérunt eas et accendéntes ignem ad lumen congyravérunt eam.

\noindent Quæ dixit ad eos voce magna: “Laudáte Dóminum nostrum, laudáte, quia non ábstulit misericórdiam suam a domo Israel, sed contéruit inimícos nostros per manum meam in hac nocte”. Et próferens caput de pera sua osténdit et dixit eis: “Ecce caput Holoférnis príncipis milítiæ virtútis Assyriórum, et ecce conópeum, in quo recumbébat in ebrietáte sua. Et percússit eum Dóminus in manu féminæ. Et vivit Dóminus, qui custodívit me in via mea, qua profécta sum, quóniam sedúxit eum fácies mea in perditiónem eius, et non fecit peccátum mecum in coinquinatiónem et confusiónem”.

\noindent Et obstúpuit omnis pópulus valde et inclinántes se adoravérunt Deum et dixérunt unánimes: “Benedíctus es, Deus noster, qui ad níhilum redegísti inimícos pópuli tui in hodiérna die”.

\noindent Dixit ad Iudith Ozías: “Benedícta tu es, fília, a Deo excélso præ ómnibus muliéribus, quæ sunt super terram. Et benedíctus Dóminus Deus noster, qui creávit cælum et terram, qui diréxit te in vulnus cápitis príncipis inimicórum nostrórum. Quóniam non discédet laus tua a corde hóminum memorántium virtútis Dei usque in sempitérnum. Et fáciat tibi ea Deus in exaltatiónem ætérnam, ut vísitet te in bonis, pro eo quod non pepercísti ánimæ tuæ propter humilitátem géneris nostri, sed prosilísti in ruínam nostram in diréctum ámbulans in conspéctu Dei nostri”.

\noindent Et dixit omnis pópulus: “Fiat, fiat!”.

\noindent Et dixérunt ad Iudith Ióachim sacérdos magnus et senióres filiórum Israel, qui inhabitábant Ierúsalem: “Tu exaltátio Ierúsalem, tu glória magna Israel, tu laus magna géneris nostri. Fecísti ómnia hæc in manu tua, fecísti bona cum Israel, et complácuit in illis Deus. Benedícta esto tu, múlier, apud Deum omnipoténtem in ætérnum tempus”. Et dixit omnis pópulus: “Fiat, fiat!”.}
\newcommand{\responsoriumi}{\pars{Responsorium 1.} \scriptura{\Rbardot{} Idt. 13, 17 \Vbardot{} Ps. 116, 1 \Vbardot{} Ps. 117, 1; \textbf{H411}}

\vspace{-5mm}

\responsorium{II}{temporalia/resp-laudatedominumdeumnostrum-CROCHU.gtex}{}

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbardot{} Idt. 13, 22.25 \Vbardot{} ibid. 13, 24.25; \textbf{H409}}

\vspace{-5mm}

\responsorium{I}{temporalia/resp-benedixittedominus-CROCHU.gtex}{}}
\newcommand{\lectioii}{\pars{Lectio II.} \scriptura{Nn. 1.2: CCL 73, 1-3}

\noindent Ex Prólogo commentariórum sancti Hierónymi presbýteri in Isaíam prophétam.

\noindent Reddo quod débeo, obœ́diens Christi præcéptis, qui ait: \textit{Scrutámini Scriptúras;} et: \textit{Quǽrite et inveniétis,} ne illud áudiam cum Iudǽis: \textit{Errátis, nesciéntes Scriptúras neque virtútem Dei.} Si enim iuxta apóstolum Paulum, Christus Dei virtus est Deíque sapiéntia, et qui nescit Scriptúras nescit Dei virtútem eiúsque sapiéntiam: ignorátio Scripturárum ignorátio Christi est.

\noindent Unde imitábor patremfamílias, qui de thesáuro suo profert nova et vétera; et sponsam dicéntem in Cántico canticórum: \textit{Nova et vétera, fratruélis meus, servávi tibi;} sicque expónam Isaíam, ut illum non solum prophétam, sed evangelístam et apóstolum dóceam. Ipse enim de se et de céteris evangelístis ait: \textit{Quam speciósi pedes evangelizántium bona, evangelizántium pacem.} Et ad ipsum quasi ad apóstolum lóquitur Deus: \textit{Quem mittam, et quis ibit ad pópulum istum?} Et ille respóndit: \textit{Ecce ego, mitte me.}}
\newcommand{\responsoriumii}{\pars{Responsorium 2.} \scriptura{\textbf{H373}}

\vspace{-5mm}

\responsorium{III}{temporalia/resp-istecognovit-CROCHU.gtex}{}}
\newcommand{\lectioiii}{\pars{Lectio III.}

\noindent Nullúsque putet me volúminis istíus arguméntum brevi cúpere sermóne comprehéndere, cum univérsa Dómini sacraménta præsens Scriptúra contíneat; et tam natus de Vírgine Emmánuel, quam illústrium patrátor óperum atque signórum, mórtuus ac sepúltus, et resúrgens ab ínferis, et Salvátor universárum géntium prædicétur. Quid loquar de phýsica, éthica et lógica? Quidquid sanctárum est Scripturárum, quidquid potest humána lingua proférre et mortálium sensus accípere, isto volúmine continétur. De cuius mystériis testátur ipse qui scripsit: \textit{Et erit vobis vísio ómnium, sicut verba libri signáti, quem cum déderint sciénti lítteras, dicent: Lege istum. Et respondébit: Non possum, signátus est enim. Et dábitur liber nesciénti lítteras dicetúrque ei: Lege. Et respondébit: Néscio lítteras.}

\noindent Quod si cui vidétur infírmum, illud eiúsdem Apóstoli áudiat: \textit{Prophétæ duo aut tres loquántur, et álii diiúdicent; si autem álii fúerit revelátum sedénti, prior táceat.} Qua possunt ratióne reticére, cum in dicióne sit Spíritus qui lóquitur per prophétas, vel tacére vel dícere? Si ergo intellegébant quæ dicébant, cuncta sapiéntiæ rationísque sunt plena. Nec aer voce pulsátus ad aures eórum perveniébat; sed Deus loquebátur in ánimo prophetárum, iuxta illud quod álius Prophéta dicit: \textit{Angelus qui loquebátur in me, et: Clamántes in córdibus nostris, Abba, Pater, et: Audiam quid loquátur in me Dóminus Deus.}}
\newcommand{\responsoriumiii}{\pars{Responsorium 3.} \scriptura{\Rbardot{} Sir. 15, 3 \Vbardot{} Ps. 131, 18; \textbf{H62}}

\vspace{-5mm}

\responsorium{VII}{temporalia/resp-cibavitillum-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-FestivaCanimus.gtex}}
\newcommand{\lectiobrevis}{\pars{Lectio Brevis.} \scriptura{Sap. 7, 13-14}

\noindent Sapiéntiam sine fictióne dídici et sine invídia commúnico; divítias illíus non abscóndo. Infinítus enim thesáurus est homínibus; quem qui acquisiérunt, ad amicítiam in Deum se paravérunt propter disciplínæ dona commendáti.}
\newcommand{\responsoriumbreve}{\pars{Responsorium breve.} \scriptura{Eccli. 44, 15}

\cuminitiali{VI}{temporalia/resp-sapientiamsanctorum.gtex}}
\newcommand{\preces}{\noindent Christo, bono pastóri,~\gredagger{} qui pro suis óvibus ánimam pósuit,~\grestar{} laudes grati exsolvámus et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere,~\grestar{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis,~\grestar{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti,~\grestar{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti,~\grestar{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{Sir. 15, 3; \textbf{H61}}

\vspace{-4mm}

\antiphona{VII c}{temporalia/ant-cibaviteumdominus.gtex}

\vspace{-3mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-vii-c-auto.gtex}

\vspace{-1.5mm}

\input{temporalia/benedictus-vii-c.tex} \Abardot{}}
\newcommand{\benedicamuslaudes}{\cuminitiali{}{temporalia/benedicamus-memoria-laudes.gtex}}
\include{hebdomadaxxv}
\include{sabbato}
