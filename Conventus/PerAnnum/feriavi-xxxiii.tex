\newcommand{\lectioi}{\pars{Lectio I.} \scriptura{Zach. 12, 9-12a; 13, 1-9}

\noindent De libro Zacharíæ prophétæ.

\noindent Hæc dicit Dóminus: «In die illa quæram contérere omnes gentes, quæ véniunt contra Ierúsalem, et effúndam super domum David et super habitatóres Ierúsalem spíritum grátiæ et precum; et aspícient ad me. Quem confixérunt, plangent quasi planctu super unigénitum et dolébunt super eum, ut doléri solet super primogénitum. In die illa magnus erit planctus in Ierúsalem sicut planctus Adadrémmon in campo Magéddo; et planget terra, síngulæ famíliæ seórsum.

\noindent In die illa erit fons patens dómui David et habitántibus Ierúsalem pro peccátis et immundítia. Et erit in die illa, dicit Dóminus exercítuum, dispérdam nómina idolórum de terra, et non memorabúntur ultra; et pseudoprophétas et spíritum immúndum áuferam de terra. Et erit: cum prophetáverit quíspiam ultra, dicent ei pater eius et mater eius, qui genuérunt eum: “Non vives, quia mendácium locútus es in nómine Dómini”; et confígent eum pater eius et mater eius, qui genuérunt eum, cum prophetáverit. Et erit: in die illa confundéntur prophétæ, unusquísque ex visióne sua, cum prophetáverit; nec operiéntur pállio sáccino, ut mentiántur, sed dicet: “Non sum prophéta; homo óperans terram ego sum, quóniam terra est posséssio mea ab adulescéntia mea”. Et dicétur ei: “Quid sunt plagæ istæ in médio mánuum tuárum?”. Et dicet: “His plagátus sum in domo eórum, qui diligébant me”.

\noindent Frámea, suscitáre super pastórem meum et super virum cohæréntem mihi, dicit Dóminus exercítuum. Pércute pastórem, et dispergéntur oves, et convértam manum meam contra párvulos. Et erit in omni terra, dicit Dóminus: partes duæ in ea dispergéntur et defícient, et tértia pars relinquétur in ea; et ducam tértiam partem per ignem et purgábo eos, sicut purgátur argéntum, et probábo eos, sicut probátur aurum: ipse vocábit nomen meum,et ego exáudiam eum. Dicam: Pópulus meus est ille; et ipse dicet: “Dóminus est Deus meus”».}
\newcommand{\responsoriumi}{\pars{Responsorium 1.} \scriptura{\Rbardot{} Is. 1, 4 \Vbardot{} Ex. 32, 12; \textbf{H418}}

\vspace{-5mm}

\responsorium{VII}{temporalia/resp-gentipeccatrici-CROCHU.gtex}{}}
\newcommand{\lectioii}{\pars{Lectio II.} \scriptura{Pars 3, 4: Opera omnia 1, 310-312}

\noindent Ex Tractátu sancti Ioánnis Eudes presbýteri De regno Iesu.

\noindent Prósequi debémus et adimplére in nobis status et mystéria Christi eúmque sæpe deprecári ut illa in nobis et in univérsa Ecclésia sua consúmmet atque adímpleat.

\noindent Mystéria enim Iesu nondum sunt pénitus perfécta et impléta. Huiúsmodi quidem in ipsa Iesu persóna sunt, non tamen in nobis, qui ipsíus membra sumus, neque in Ecclésia, quod mýsticum est corpus eius. Namque Dei Fílius in ánimo habet et communicáre et exténdere quodámmodo ac continuáre mystéria sua in nobis atque in univérsa Ecclésia sua, tum grátiis quas nobis impertíre státuit, tum efféctibus quos vult in nobis per hæc mystéria operári. Hac ratióne vult in nobis illa adimplére.

\noindent Proptérea beátus Paulus ait Christum consummári in Ecclésia sua omnésque nos ad eius ædificatiónem conférre et \emph{ad ætátem plenitúdinis eius,} ad ætátem vidélicet mýsticam quam ipse in mýstico córpore suo habet, quæque nónnisi in die iudícii plenitúdinem consequétur.}
\newcommand{\responsoriumii}{\pars{Responsorium 2.} \scriptura{\Rbardot{} Is. 19, 25 \Vbardot{} Ps. 32, 12; \textbf{H418}}

\vspace{-5mm}

\responsorium{VIII}{temporalia/resp-laudabilispopulus-CROCHU.gtex}{}}
\newcommand{\lectioiii}{\pars{Lectio III.}

\noindent Alibi autem idem Apóstolus dicit se \emph{adimplére ea quæ desunt passiónum Christi in carne sua.} Hoc modo Fílius Dei suos omnes status ac mystéria in nobis consummáre et adimplére constítuit. Mystérium vult in nobis perfícere suæ incarnatiónis, nativitátis, umbrátilis vitæ, cum format se in nobis nostrísque renáscitur in ánimis per sancta baptísmi divinǽque eucharístiæ sacraménta, atque éfficit ut spiritálem nos et interiórem vitam agámus quæ sit \emph{abscóndita cum ipso in Deo.}

\noindent Passiónis autem, mortis, resurrectiónis suæ mystérium in nobis inténdit perfícere, quia facit ut cum ipso et in ipso patiámur, moriámur, resurgámus. In nobis postrémo vult gloriósæ immortalísque vitæ statum adimplére, quando effíciet ut cum ipso et in ipso gloriósam perpetuámque vitam agámus in cælis. Céteros ita status suos, cétera mystéria vult in nobis atque in Ecclésia sua consummáre et implére, éadem volens et nobíscum communicáre ac participáre, et in nobis prósequi atque propagáre.

\noindent Ita Christi mystéria compléta non erunt usque ad illíus finem témporis, quod ipse ad suórum mysteriórum in nobis et in Ecclésia expletiónem dispósuit, usque vidélicet ad finem mundi.}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}}
\include{hebdomadaxxxiii}
\include{feriavi}
