\newcommand{\hymnusmatutinum}{\pars{Hymnus.} \scriptura{Prudentius (\olddag{} 405)}

\antiphona{II}{temporalia/hym-AlesDiei.gtex}}
\newcommand{\lectioi}{\pars{Lectio I.} \scriptura{Ios. 5, 13-16; 6, 1-21}

\noindent De libro Iósue.

\noindent In diébus illis:

\noindent {\color{gray} Cum esset Iósue in agro urbis Iéricho, levávit óculos et vidit virum stantem contra se et evaginátum tenéntem gládium; perrexítque ad eum et ait: «Noster es an adversariórum?». Qui respóndit: «Nequáquam, sed sum princeps exércitus Dómini et nunc veni». Cécidit Iósue pronus in terram et adórans ait: «Quid Dóminus meus lóquitur ad servum suum?».

\noindent Et dixit princeps exércitus Dómini ad Iósue: «Solve calceaméntum de pédibus tuis: locus enim, in quo stas, sanctus est». Fecítque Iósue, ut sibi fúerat imperátum.

\noindent Iéricho autem erat muníta et clausa coram fíliis Israel, et nullus égredi audébat aut íngredi.}

\noindent Dixítque Dóminus ad Iósue: «Ecce dedi in manu tua Iéricho et regem eius omnésque fortes viros. Circuíte urbem cuncti bellatóres semel per diem: sic faciétis sex diébus. Septem sacerdótes portábunt septem búcinas, córnua aríetum ante arcam fœ́deris. Die autem séptimo sépties circuíbitis civitátem, et sacerdótes clangent búcinis.

\noindent Cumque insonúerit vox tubæ lóngior et in áuribus vestris increpúerit, conclamábit omnis pópulus vociferatióne máxima, et muri fúnditus córruent civitátis; ingredientúrque sínguli per locum, contra quem stéterint».

\noindent Vocávit ergo Iósue fílius Nun sacerdótes et dixit ad eos: «Tóllite arcam fœ́deris, et septem álii sacerdótes tollant septem búcinas et incédant ante arcam Dómini». Ad pópulum quoque ait: «Vádite et circuíte civitátem, et viri armáti præcédant arcam Dómini».

\noindent Cumque Iósue verba finísset, septem sacerdótes septem búcinis clangébant ante arcam fœ́deris Dómini, omnísque armátus exércitus præcedébat sacerdótes clangéntes, réliquum vulgus arcam sequebátur, ac búcinis ómnia concrepábant.

\noindent Præcéperat autem Iósue pópulo dicens: «Non clamábitis, nec audiétur vox vestra neque ullus sermo ex ore vestro egrediétur, donec véniat dies, in quo dicam vobis: Clamáte et vociferámini».

\noindent Circuívit ergo arca Dómini civitátem per diem, et revérsi in castra pernoctavérunt ibi.

\noindent Igitur, Iósue de nocte consurgénte, tulérunt sacerdótes arcam Dómini, et septem ex eis septem búcinas, córnua aríetum, præcedebántque arcam Dómini ambulántes atque clangéntes, et armátus pópulus ibat ante eos; vulgus autem réliquum sequebátur arcam, búcinis personántibus.

\noindent Circuierúntque civitátem secúndo die semel et revérsi sunt in castra; sic fecérunt sex diébus.

\noindent Die autem séptimo, dilúculo consurgéntes circuiérunt urbem eódem modo sépties; in illo die tantum circuiérunt urbem sépties.

\noindent Cumque séptimo circúitu clángerent búcinis sacerdótes, dixit Iósue ad pópulum: «Vociferámini! Trádidit enim vobis Dóminus civitátem. Sitque cívitas anáthema, ipsa et ómnia, quæ in ea sunt, Dómino; sola Rahab méretrix vivat cum univérsis, qui cum ea in domo sunt: abscóndit enim núntios, quos diréximus.

\noindent Vos autem cavéte, ne de anathémate quíppiam auferátis et sitis prævaricatiónis rei, et ómnia castra Israel anáthema sint atque turbéntur. Quidquid auri et argénti fúerit et vasórum æneórum ac ferri, Dómino consecrétur repósitum in thesáuris eius».

\noindent Igitur, omni vociferánte pópulo et clangéntibus tubis, postquam in aures multitúdinis vox sonitúsque incrépuit, muri ílico corruérunt; et ascéndit unusquísque per locum, qui contra se erat, ceperúntque civitátem.

\noindent Et interfecérunt ómnia, quæ erant in ea, a viro usque ad mulíerem, ab infánte usque ad senem; boves quoque et oves et ásinos in ore gládii percussérunt.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 76, 6 \Vbardot{} ibid., 19; \textbf{H88}}

\vspace{-5mm}

\responsorium{VII}{temporalia/resp-cogitavidiesantiquos-CROCHU.gtex}{}}
\newcommand{\lectioii}{\pars{Lectio II.} \scriptura{Hom. 6, 4: PG 12, 855-856}

\noindent Ex Homíliis Orígenis presbýteri in librum Iesu Nave.

\noindent Circúmdatur Iéricho, expugnári eam necésse est. Quómodo ergo expugnátur Iéricho? Gládius non edúcitur advérsus eam, áries non dirígitur, nec tela vibrántur, tubæ solúmmodo sacerdotáles adhibéntur, et his Iéricho muri subruúntur.

\noindent In figúra enim mundi poni Iéricho in Scriptúris frequénter invenímus. Nam et in Evangélio quod dícitur homo de Ierúsalem in Iéricho descendísse et in latrónes incurrísse, forma sine dúbio erat illíus Adæ, qui de paradíso in huius mundi exsílium trusus est. Sed et cæci qui erant in Iéricho, ad quos venit Iesus ut fáceret eos vidére, formam gerébant eórum qui in hoc mundo cæcitáte ignorántiæ premebántur, ad quos venit Fílius Dei. Hæc ergo Iéricho, id est mundus hic casúrus est. Consummátio étenim sǽculi iam dudum sanctis volumínibus pervulgáta est.

\noindent Quómodo ergo ei consummátio dábitur? quibus órganis? \emph{Vócibus,} inquit, \emph{tubárum.} Quarum tubárum? Paulus tibi secréti huius prodat arcánum. Audi ipse quid dicat: \emph{Canet,} inquit, \emph{tuba, et mórtui qui in Christo sunt, resúrgent incorrúpti, et ipse Dóminus in iussu, in voce archángeli, et in tuba Dei descéndet de cælo.} Tunc ergo Iesus Dóminus noster cum tubis vincet Iéricho et prostérnet eam, ita ut ex ea méretrix sola salvétur et omnis domus eius. \emph{Véniet,} inquit, Dóminus noster Iesus, et in tubárum voce véniet.}
\newcommand{\responsoriumii}{\pars{Responsorium 2.} \scriptura{\Rbardot{} Dt. 4, 1; 27, 3 \Vbardot{} Ps. 80, 9-10; \textbf{H161}}

\vspace{-5mm}

\responsorium{II}{temporalia/resp-audiisraelpraecepta-CROCHU.gtex}{}}
\newcommand{\lectioiii}{\pars{Lectio III.}

\noindent Salvet autem hanc solam quæ exploratóres eius suscépit, quæ Apóstolos eius in fide et obœdiéntia recéptos in superióribus collocávit, et adiúngat et sóciet meretrícem hanc cum domo Israel. Sed iam non repetámus, nec reputémus ei véterem culpam. Aliquándo méretrix fuit, nunc autem uni viro casto virgo casta copuláta est Christo. Audi Apóstolum dicéntem de ea: \emph{Státui autem hoc ipsum, uni viro vírginem castam vos exhibére Christo.} Ex ipsa erat et ille ipse qui dicébat: \emph{Fúimus enim et nos aliquándo insipiéntes, incréduli, errántes, serviéntes desidériis et voluptátibus váriis.}

\noindent Vis adhuc copiósius díscere, quómodo méretrix iam non sit méretrix? Audi adhuc Paulum dicéntem: \emph{Et hæc quidem fuístis, sed ablúti estis, sed sanctificáti estis in nómine Dómini nostri Iesu Christi et in Spíritu Dei nostri.} Ut enim posset evádere, ne cum Iéricho interíret, validíssimum ab exploratóribus signum salútis accépit, spartum coccíneum. Per Christi étenim sánguinem Ecclésia hæc univérsa salvátur, in ipso Iesu Christo Dómino nostro, cui est glória et impérium in sǽcula sæculórum. Amen.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 85, 12-13 \Vbardot{} ibid., 13; \textbf{H88}}

\vspace{-5mm}

\responsorium{IV}{temporalia/resp-confitebortibidomine-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{IV}{temporalia/hym-IamLucis.gtex}}
\include{hebdomadax}
\include{feriav}
