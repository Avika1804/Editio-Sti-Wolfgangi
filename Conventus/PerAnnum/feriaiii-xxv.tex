\newcommand{\hymnusmatutinum}{\pars{Hymnus}

\cuminitiali{IV}{temporalia/hym-ConsorsPaterni.gtex}}
\newcommand{\matversus}{\noindent \Vbardot{} Díriget Dóminus mansuétos in iudício.

\noindent \Rbardot{} Docébit mites vias suas.}
\newcommand{\lectioi}{\pars{Lectio I.} \scriptura{Idt. 6, 1-3.5. 10-21}

\noindent De libro Iudith.

\noindent Et, cum cessásset tumúltus virórum, qui erant in circúitu concílii, dixit Holoférnes princeps milítiæ virtútis Assýriæ ad Achior coram omni pópulo alienigenárum et ad omnes fílios Moab: “ Et quis es tu, Achior, et mercennárii Ephraim, quóniam prophetásti nobis sicut hódie et dixísti quóniam genus filiórum Israel non expugnátur, quóniam Deus eórum próteget eos? Et quis est Deus, nisi Nabuchodónosor rex omnis terræ? Hic mittet potestátem suam et dispérdet eos a fácie terræ, et non liberábit eos Deus eórum. Sed nos servi illíus percutiémus eos sicut hóminem unum, nec sustinébunt vim equórum nostrórum. Tu autem, Achior, mercennárii Ammon, qui locútus es verba hæc in die iniquitátis tuæ, non vidébis fáciem meam iam ex hac die, quoadúsque ulcíscar in genus illórum, qui ascendérunt ex Ægýpto.

\noindent Et præcépit Holoférnes servis suis, qui erant adstántes in tabernáculo eius, ut comprehénderent Achior et dúcerent eum in Betúliam et tráderent in manus filiórum Israel. Et comprehendérunt eum servi eius et duxérunt illum extra castra in campum et promovérunt ex médio campo in montánam et advenérunt ad fontes, qui erant sub Betúlia. Et, ut vidérunt eos viri civitátis super vérticem montis, accepérunt arma sua et exiérunt extra civitátem supra cacúmen montis, et omnis vir fundibalárius occupávit ascénsus eórum et mittébat lápides super eos. Et accedéntes sub monte alligavérunt Achior et reliquérunt proiéctum sub radíce montis et revérsi sunt ad dóminum suum.}
\newcommand{\responsoriumi}{\pars{Responsorium 1.} \scriptura{\Rbardot{} Idt. 9, 10 \Vbardot{} ibid. 9, 11; \textbf{H410}}

\vspace{-5mm}

\responsorium{II}{temporalia/resp-dominedeusquiconteris-CROCHU.gtex}{}}
\newcommand{\lectioii}{\pars{Lectio II.} \scriptura{Idt. 6, 14-21}

\noindent Descendéntes autem fílii Israel de civitáte sua adstitérunt ei et solvéntes eum perduxérunt in Betúliam et adduxérunt eum ad príncipes civitátis suæ, qui erant in diébus illis Ozías fílius Michae de tribu Símeon et Chabris fílius Gothoníel et Charmis fílius Melchíel. Et convocavérunt omnes senióres civitátis, et concurrérunt omnes iúvenes eórum et mulíeres et púeri eórum in ecclésiam; et statuérunt Achior in médio omnis pópuli ipsórum, et interrogávit eum Ozías, quid contigísset. Et respóndens indicávit eis verba consílii Holoférnis et ómnia verba, quæcúmque locútus est in médio príncipum filiórum Assýriæ, et quæcúmque magniverbátus est Holoférnes advérsus domum Israel.

\noindent Prócidens omnis pópulus adoravérunt Deum et clamavérunt dicéntes: “Dómine, Deus cæli, réspice ad supérbiam eórum et miserére humilitátis géneris nostri et réspice ad fáciem eórum, qui sanctificáti sunt tibi in hac die”. Et consoláti sunt Achior et laudavérunt eum valde. Et suscépit eum Ozías de ecclésia in domum suam et fecit cenam senióribus, et invocavérunt Deum Israel in adiutórium per totam noctem illam.}
\newcommand{\responsoriumii}{\pars{Responsorium 2.} \scriptura{\Rbardot{} Idt. 8, 19.20 \Vbardot{} ibid. 8, 14.16; \textbf{H410}}

\vspace{-5mm}

\responsorium{II}{temporalia/resp-nosaliumdeumnescimus-CROCHU.gtex}{}}
\newcommand{\lectioiii}{\pars{Lectio III.} \scriptura{N. 2 : PG 11, 418-419}

\noindent Ex Libéllo Orígenis presbýteri \emph{De oratióne}.

\noindent Necésse est non oráre solum, sed et oráre sicut opórtet, et oráre quod opórtet. Nam etsi quid opórteat oráre comprehéndere potuérimus, mancum id erit, nisi illud \emph{sicut opórtet} adjunxérimus. Quid vero nobis próderit \emph{sicut opórtet} oráre, ignorántibus quid oráre opórteat? Horum álterum, nempe oráre quod opórtet, ipse est oratiónis sermo; álterum, oráre \emph{sicut opórtet,} status ipsíus orántis est. Exémpli grátia, hæc sunt quæ oráre opórtet: Pétite magna, et parva adiciéntur vobis; et: Pétite cæléstia, et terréstria vobis adiciéntur; et: \emph{Oráte pro calumniántibus vos.}

\noindent Quómodo autem orándum sit: \emph{Volo autem viros oráre in omni loco levántes manus puras sine ira et disceptatióne.} Modum étiam orándi nos illud docet: \emph{Si ergo offers munus tuum ad altáre, et ibi recordátus fúeris quia frater tuus habet áliquid advérsum te, relínque ibi munus tuum ante altáre, et vade prius reconciliári fratri tuo, et tunc véniens ófferes munus tuum.} Nam quod maius Deo donum a rationáli natúra mitti potest quam suavéolens sermo oratiónis ab ea mente oblátæ quæ nullíus sibi maleoléntis peccáti cónscia sit?

\noindent Quæ cum ómnia sciret Paulus hisque multo plura, et a lege et a prophétis et ab evangélica plenitúdine deprómere posset, et várie síngula ac copióse expónere; non modésta tantum mente sed veráci, videns post hæc ómnia quantum absit quin sciat quid orándum sit sicut opórtet, ait: \emph{Quid orémus sicut opórtet nescímus.} Id autem huic sermóni subiúngit, unde deféctus ille suppléri possit ei qui nescit quidem, se tamen exhibére conátur dignum cuius deféctus suppleátur. Ait enim: \emph{Ipse Spíritus póstulat apud Deum gemítibus inenarrabílibus. Qui autem scrutátur corda, scit quid desíderet Spíritus, quia secúndum Deum póstulat pro sanctis.} Spíritus, sciens appríme eos qui cecidérunt aut transgréssi sunt, éditis in hoc tabernáculo gemítibus aggravári magis quam levári, gemítibus inenarrabílibus póstulat apud Deum, nostros ipse gémitus pro sua humanitáte ac misericórdia suscípiens.}
\newcommand{\responsoriumiii}{\pars{Responsorium 3.} \scriptura{\Rbardot{} Idt. 13, 13 \Vbardot{} ibid., 17; \textbf{H411}}

\vspace{-5mm}

\responsorium{II}{temporalia/resp-vosquiinturribus-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-PergrataMundo-einsiedeln.gtex}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxxv}
\include{feriaiii}
