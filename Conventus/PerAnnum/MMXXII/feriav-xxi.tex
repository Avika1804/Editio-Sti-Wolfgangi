\newcommand{\hymnusmatutinum}{\pars{Hymnus.} \scriptura{Gregorius Magnus (\olddag{} 604)}

\antiphona{IV}{temporalia/hym-NoxAtra.gtex}}
\newcommand{\lectioi}{\pars{Lectio I.} \scriptura{Ier. 3, 1-5}

\noindent De libro Ieremíæ prophétæ.

\noindent Factum est verbum Dómini ad me, dicens:

\noindent «Si dimíserit vir uxórem suam, et recédens ab eo dúxerit virum álterum, numquid revertétur ad eam ultra? Numquid non pollúta et contamináta est terra illa?

\noindent Tu autem fornicáta es cum amatóribus multis, et revérteris ad me?, dicit Dóminus. Leva óculos tuos ad colles et vide, ubi non prostráta sis. In viis sedébas exspéctans eos quasi Arabs in solitúdine; et polluísti terram in fornicatiónibus tuis et in malítia tua.

\noindent Quam ob rem prohíbitæ sunt stillæ pluviárum, et serótinus imber non fuit. Frons mulíeris meretrícis facta est tibi; noluísti erubéscere.

\noindent Nonne ámodo vocas me: “Pater meus, dux adulescéntiæ meæ tu es! Numquid irascétur in perpétuum aut perseverábit in finem?”. Ecce locúta es et fecísti mala et prævaluísti.}
\newcommand{\responsoriumi}{\pars{Responsorium 1.} \scriptura{\Rbardot{} Iob 20, 27 \Vbardot{} Ps. 68, 23; \textbf{H182}}

\vspace{-5mm}

\responsorium{I}{temporalia/resp-revelabuntcaeli-CROCHU.gtex}{}}
\newcommand{\lectioii}{\pars{Lectio II.} \scriptura{Ier. 3, 19-25; 4, 1-4}

\noindent Ego autem dixi: Quómodo ponam te in fíliis et tríbuam tibi terram desiderábilem, hereditátem præclaríssimam inter gentes?

\noindent Et dixi: Patrem vocábitis me et post me íngredi non cessábitis.

\noindent Sed, quómodo contémnit múlier amatórem suum, sic contempsístis me, domus Israel», dicit Dóminus.

\noindent Vox in cóllibus audíta est, plorátus et supplicátio filiórum Israel, quóniam iníquam fecérunt viam suam, oblíti sunt Dómini Dei sui.

\noindent «Convertímini, fílii, qui avérsi estis a me, et sanábo aversiónes vestras».

\noindent «Ecce nos venímus ad te; tu enim es Dóminus Deus noster. Vere mendáces erant colles et tumúltus móntium; vere in Dómino Deo nostro salus Israel.

\noindent Confúsio comédit labórem patrum nostrórum ab adulescéntia nostra, greges eórum et arménta eórum, fílios eórum et fílias eórum.

\noindent Dormiémus in confusióne nostra, et opériet nos ignomínia nostra, quóniam Dómino Deo nostro peccávimus nos et patres nostri ab adulescéntia nostra usque ad hanc diem et non audívimus vocem Dómini Dei nostri».

\noindent «Si convérteris, Israel, ait Dóminus, ad me convértere; si abstúleris abominatiónes tuas a fácie mea, non effúgies.

\noindent Et iurábis: “Vivit Dóminus!” in veritáte et in iudício et in iustítia, et benedicéntur in ipso gentes et in ipso gloriabúntur.

\noindent Hæc enim dicit Dóminus viro Iudæ et Ierúsalem: Nováte vobis novále et nolíte sérere super spinas. Circumcidímini Dómino et auférte præpútia córdium vestrórum, viri Iudæ et habitatóres Ierúsalem, ne forte egrediátur ut ignis indignátio mea et succendátur, et non sit qui exstínguat, propter malítiam óperum vestrórum».}
\newcommand{\responsoriumii}{\pars{Responsorium 2.} \scriptura{\Rbardot{} Michææ 6, 8 \Vbardot{} Ps. 36, 6; \textbf{H418}}

\vspace{-5mm}

\responsorium{V}{temporalia/resp-indicabotibihomo-CROCHU.gtex}{}}
\newcommand{\lectioiii}{\pars{Lectio III.} \scriptura{Instr. 13, De Christo fonte vitæ, 2-3: Opera, Dublin 1957, 118-120}

\noindent Ex Instructiónibus sancti Columbáni abbátis.

\noindent {\color{gray} Fratres, vocatiónem sequámur, qua ad vitæ fontem vocámur a vita, qui est fons non solum aquæ vivæ, sed et fons ætérnæ vitæ, fons lucis idem et fons lúminis; ab illo enim hæc ómnia sunt, sapiéntia et vita, lux ætérna. Auctor vitæ fons vitæ est, lucis creátor fons lúminis est; et ídeo contémptis his quæ vidéntur, transcénso sǽculo in superióribus cælórum, fontem lúminis, fontem vitæ, fontem aquæ vivæ ut rationábiles et sagacíssimi pisces quærámus, ut ibi bibámus \emph{aquam vivam et saliéntem in vitam ætérnam.}

\noindent Utinam me illuc dignáres adscíscere ad illum fontem, Deus miséricors, pie Dómine, ut ibi et ego cum sitiéntibus tuis vivam undam vivi fontis aquæ vivæ bíberem, cuius nímia dulcédine delectátus sursum semper ei hærérem et dícerem: «Quam dulcis est \emph{fons aquæ vivæ}, cuius non déficit \emph{aqua sáliens in vitam ætérnam!»}.}

\noindent O Dómine, tu es ipse iste fons semper et semper desiderándus, semper licet et semper hauriéndus. Nobis semper \emph{da,} Dómine Christe, \emph{hanc aquam,} ut sit in nobis quoque \emph{fons aquæ vivæ et saliéntis in vitam ætérnam.} Magna quidem posco, quis nésciat? Sed tu, rex glóriæ, magna donáre nosti et magna promisísti; nihil te maius, et te nobis donásti, te pro nobis dedísti.

\noindent Unde te rogámus, ut sciámus quod amámus, quia nihil áliud præter te nobis dari postulámus; tu es enim ómnia nostra, vita nostra, lux nostra, salus nostra, cibus noster, potus noster, Deus noster. Inspíra corda nostra, rogo, Iesu noster, illa tui Spíritus aura, et vulnéra nostras tua caritáte ánimas, ut possit uniuscuiúsque nostrum ánima in veritáte dícere: \emph{Indica mihi quem diléxit ánima mea,} quóniam vulneráta caritáte ego sum.

\noindent Opto illa vúlnera in me sint, Dómine. Beáta talis ánima, quæ caritáte sic vulnerátur; talis fontem quærit, talis bibit, semper tamen sitit bibéndo, semper haurit desiderándo, quæ semper bibit sitiéndo; sic semper quærit amándo, quæ sanátur vulnerándo; quo salutári vúlnere ánimæ nostræ interióra Deus et Dóminus noster Iesus Christus, pius ille salutarísque médicus, vulneráre dignétur, cui cum Patre et cum Spíritu Sancto únitas est in sǽcula sæculórum. Amen.}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-SolEcce-einsiedeln.gtex}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxxi}
\include{feriav}
