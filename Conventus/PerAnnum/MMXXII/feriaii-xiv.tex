\newcommand{\hymnusmatutinum}{\pars{Hymnus.}

{
\grechangedim{interwordspacetext}{0.10 cm plus 0.15 cm minus 0.05 cm}{scalable}%
\antiphona{II}{temporalia/hym-IpsumNunc.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}}
\newcommand{\lectioi}{\pars{Lectio I.} \scriptura{2 Sam. 15, 7-14.24-30}

\noindent De libro secúndo Samuélis.

\noindent In diébus illis: Dixit Absalom ad regem: «Vadam, quæso, et reddam in Hebron vota mea, quæ vovi Dómino. Votum enim vovit servus tuus, cum esset in Gesur Sýriæ, dicens: Si redúxerit me Dóminus in Ierúsalem, sacrificábo Dómino». Dixítque ei rex: «Vade in pace». Et surréxit et ábiit in Hebron.

\noindent Misit autem Absalom exploratóres in univérsas tribus Israel dicens: «Statim ut audiéritis clangórem búcinæ, dícite: “Factus est rex Absalom in Hebron”». Porro cum Absalom iérunt ducénti viri de Ierúsalem vocáti, eúntes símplici corde et causam pénitus ignorántes. Accersívit quoque Absalom, cum immoláret víctimas, Achítophel Gilonítem consiliárium David de civitáte sua Gilo. Et facta est coniurátio válida; populúsque concúrrens augebátur cum Absalom.

\noindent Venit ígitur núntius ad David dicens: «Toto corde univérsus Israel séquitur Absalom». Et ait David servis suis, qui erant cum eo in Ierúsalem: «Súrgite, fugiámus; neque enim erit nobis effúgium a fácie Absalom. Festináte égredi, ne festínans óccupet nos et impéllat super nos ruínam et percútiat civitátem in ore gládii».

\noindent Venit autem et Sadoc et univérsi Levítæ cum eo portántes arcam fœ́deris Dei; et deposuérunt arcam Dei. Et sacrificávit Abíathar, donec omnis pópulus egréssus fúerat de civitáte. Et dixit rex ad Sadoc: «Repórta arcam Dei in urbem. Si invénero grátiam in óculis Dómini, redúcet me et osténdet mihi eam et habitatiónem suam. Si autem díxerit: “Non places mihi”, præsto sum: fáciat, quod bonum est coram se». Et dixit rex ad Sadoc sacerdótem: «Vidésne? Revértere in civitátem in pace; et Achímaas fílius tuus et Iónathan fílius Abíathar, duo fílii vestri sint vobíscum. Ecce ego morábor ad vada desérti, donec véniat sermo a vobis índicans mihi». Reportavérunt ígitur Sadoc et Abíathar arcam Dei Ierúsalem et mansérunt ibi.

\noindent Porro David ascendébat clivum Olivárum scandens et flens, opérto cápite et nudis pédibus incédens; sed et omnis pópulus, qui erat cum eo, opérto cápite ascendébat plorans.}
\newcommand{\responsoriumi}{\pars{Responsorium 1.} \scriptura{\Rbardot{} 2 Sam. 1, 21; \textbf{H395}}

\vspace{-5mm}

\responsorium{VIII}{temporalia/resp-montesgelboe.gtex}{}}
\newcommand{\lectioii}{\pars{Lectio II.} \scriptura{2 Sam. 16, 5-13}

\noindent Venit ergo rex David usque Bahúrim, et ecce egrediebátur inde vir de cognatióne domus Saul nómine Sémei fílius Gera; procedébat egrédiens et maledícens mittebátque lápides contra David et contra univérsos servos regis David. Omnis autem pópulus et univérsi viri fortíssimi a dextro et sinístro látere regis incedébant. Ita autem loquebátur Sémei, cum maledíceret regi: «Egrédere, egrédere, vir sánguinum et vir Bélial! Réddidit tibi Dóminus univérsum sánguinem domus Saul, quóniam invasísti regnum eius; et dedit Dóminus regnum in manu Absalom fílii tui; et ecce premunt te mala tua, quóniam vir sánguinum es». Dixit autem Abísai fílius Sárviæ regi: «Quare maledícit canis hic mórtuus dómino meo regi? Vadam et amputábo caput eius». Et ait rex: «Quid mihi et vobis fílii Sárviæ? Si maledícit, et si Dóminus præcépit ei, ut maledíceret David, quis est qui áudeat dícere: “Quare sic fecísti?”». Et ait rex Abísai et univérsis servis suis: «Ecce fílius meus, qui egréssus est de viscéribus meis, quærit ánimam meam; quanto magis nunc iste fílius Beniaminíta. Dimítte eum, ut maledícat iuxta præcéptum Dómini. Fortásse respíciet Dóminus afflictiónem meam et reddet mihi bonum pro maledictióne hac hodiérna». Ambulábat ítaque David et sócii eius per viam; Sémei autem per iugum montis ex látere gradiebátur maledícens et mittens lápides advérsum eum terrámque spargens.}
\newcommand{\responsoriumii}{\pars{Responsorium 2.} \scriptura{\Rbardot{} Cf. 1 Reg. 8, 28 \Vbardot{} 2 Paralip. 6, 14; \textbf{H396}}

\vspace{-5mm}

\responsorium{IV}{temporalia/resp-exaudisti-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 46, 2 - 47, 4; 48, 1-6: Funk 1, 119-123}

\noindent Ex Epístola sancti Cleméntis papæ Primi ad Corínthios.

\noindent Scriptum est: \emph{Sanctis vos adiúngite, quia qui illis adhǽrent, sanctificabúntur.} Et rursus in álio loco: \emph{Cum viro innocénte ínnocens eris et cum elécto eléctus eris, et cum pervérso pervertéris.} Quare innocéntibus et iustis iungámus nos; ii enim sunt elécti Dei. Cur inter vos sunt contentiónes, iræ, dissensiónes, schísmata et bellum? Nonne unum Deum habémus et unum Christum et unum Spíritum grátiæ super nos effúsum, et una vocátio est in Christo? Cur divéllimus et discérpimus membra Christi et contra próprium corpus seditiónem movémus, eóque vesániæ devenímus, ut álios aliórum membra esse obliviscámur?

\noindent Recordámini verbórum Iesu Dómini nostri. Dixit enim: \emph{Væ hómini illi! Bonum erat ei, si natus non fuísset, quam ut unum ex eléctis meis scandalizáret; mélius erat ut ei mola circumponerétur et demergerétur in mare, quam ut unum de eléctis meis pervérteret.} Schisma vestrum multos pervértit, multos in ánimi deiectiónem, multos in vacillatiónem, omnes nos in tristítiam coniécit, nos omnes mæróre affécit; et adhuc sedítio vestra persístit.

\noindent Epístolam beáti Pauli apóstoli in manus súmite. Quid primum vobis in princípio Evangélii scripsit? Certe divínitus inspirátus de seípso, de Cepha et Apóllo ad vos lítteras dedit, quia étiam tum inter vos factiónes et pártium stúdia fuérunt. Sed fáctio ista minus vobis íntulit peccátum; inclinabímini enim in Apóstolos præcláro testimónio célebres et in virum ab illis probátum.

\noindent Auferámus ígitur hoc celériter; pédibus Dómini advolvámur et flentes supplíciter implorémus eum, ut propítius factus nobis reconciliétur et in prístinam nostram decóram et castam fratérni amóris conversatiónem nos restítuat. Hæc enim porta iustítiæ est ad vitam apérta, sicut scriptum est: \emph{Aperíte mihi portas iustítiæ; ingréssus in eas confitébor Dómino: hæc porta Dómini, iusti intrábunt in eam.} Cum ígitur multæ portæ apértæ sint ea, quæ est iustítiæ, éadem et in Christo est; beáti omnes qui in eam intrárunt et iter suum in sanctitáte et iustítia direxérunt, ómnia imperturbáte peragéntes. Sit áliquis fidélis, sit potens in enarránda cognitióne, sit sápiens in sermónum diiudicatióne, sit castus in opéribus; tanto humílior esse debet, quanto maior esse vidétur, et quǽrere debet quod ómnibus útile est, non suum ipsíus.}
\newcommand{\responsoriumiii}{\pars{Responsorium 3.} \scriptura{Ps. 30, 20; \textbf{H085}}

\vspace{-5mm}

\responsorium{I}{temporalia/resp-quammagnamultitudo-cumdox.gtex}}
\newcommand{\hymnuslaudes}{\pars{Hymnus} \scriptura{Hilarius (\olddag{} 367)}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{IV}{temporalia/hym-LucisLargitor.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxiv}
\include{feriaii}
