\newcommand{\lectioi}{\pars{Lectio I.} \scriptura{Dt. 7, 6-14}

\noindent De libro Deuteronómii.

\noindent In diébus illis: Locútus est Móyses pópulo dicens: «Pópulus sanctus es Dómino Deo tuo. Te elégit Dóminus Deus tuus, ut sis ei pópulus peculiáris de cunctis pópulis, qui sunt super terram. Non quia cunctas gentes número vincebátis, vobis iunctus est Dóminus et elégit vos, cum ómnibus sitis pópulis paucióres, sed quia diléxit vos Dóminus et custodívit iuraméntum, quod iurávit pátribus vestris, edúxit vos in manu forti et redémit te de domo servitútis, de manu pharaónis regis Ægýpti. Et scies quia Dóminus Deus tuus ipse est Deus, Deus fidélis, custódiens pactum et misericórdiam diligéntibus se et his, qui custódiunt mandáta eius, in mille generatiónes et reddens odiéntibus se prótinus, ita ut dispérdat eos et ultra non dífferat, prótinus eis restítuens, quod meréntur. Custódi ergo mandáta et præcépta atque iudícia, quæ ego mando tibi hódie, ut fácias. Si audiéritis hæc iudícia et custodiéritis ea et fecéritis, custódiet et Dóminus Deus tuus tibi pactum et misericórdiam, quam iurávit pátribus tuis, et díliget te et benedícet tibi ac multiplicábit te benedicétque frúctui ventris tui et frúctui terræ tuæ, fruménto tuo atque vindémiæ, óleo et pártui armentórum et increménto óvium tuárum super terram, pro qua iurávit pátribus tuis, ut daret eam tibi. Benedíctus eris præ ómnibus pópulis. Non erit apud te stérilis utriúsque sexus, tam in homínibus quam in grégibus tuis.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 76, 20 \Vbardot{} ibid., 19; \textbf{H159}}

\vspace{-5mm}

\responsorium{II}{temporalia/resp-inmariviatua-CROCHU.gtex}{}}
\newcommand{\lectioii}{\pars{Lectio II.} \scriptura{Dt. 8, 1-6}

\noindent Omne mandátum, quod ego præcípio tibi hódie, cave diligénter ut fácias, ut possítis vívere et multiplicémini ingressíque possideátis terram, pro qua iurávit Dóminus pátribus vestris. Et recordáberis cuncti itíneris, per quod addúxit te Dóminus Deus tuus his quadragínta annis per desértum, ut afflígeret te atque tentáret, et nota fíerent, quæ in tuo ánimo versabántur, utrum custodíres mandáta illíus an non. Afflíxit te penúria et dedit tibi cibum manna, quem ignorábas tu et patres tui, ut osténderet tibi quod non in solo pane vivat homo, sed in omni verbo, quod egréditur de ore Dómini. Vestiméntum tuum, quo operiebáris, nequáquam defécit, et pes tuus non intúmuit his quadragínta annis. Recógites ergo in corde tuo quia, sicut érudit homo fílium suum, sic Dóminus Deus tuus erudívit te, ut custódias mandáta Dómini Dei tui et ámbules in viis eius et tímeas eum».}
\newcommand{\responsoriumii}{\pars{Responsorium 2.} \scriptura{\Rbardot{} Ex. 23, 20 \Vbardot{} Ps. 80, 9-10; \textbf{H160}}

\vspace{-5mm}

\responsorium{IV}{temporalia/resp-eccemittoangelummeum-CROCHU.gtex}{}}
\newcommand{\lectioiii}{\pars{Lectio III.} \scriptura{Ps. 131, 6-7: CSEL 22, 666-667}

\noindent Ex Tractátibus sancti Hilárii epíscopi in psalmos.

\noindent Dómino nostro Iesu Christo unigénito Dei Fílio, qui ómnia humánæ salútis sacraménta tamquam iurátus explévit et quem a prophétis David significátum docúimus, hoc opus máximum fuit, ut hóminem ad sciéntiam divínam erudítum dignum habitáculo Dei rédderet. Et esse hóminem sedem atque habitatiónem Deo ita docémur, Deo ipso per Prophétam loquénte: \emph{Quia inhabitábo in his et in illis ambulábo et ero illórum Deus, et ipsi erunt mihi pópulus ; et rursum : In ætérnum exsultábunt, et inhabitábo in illis.}

\noindent Dóminus autem ipse in evangélio ait: \emph{Si quis díligit me, et verbum meum servábit, et Pater meus díliget eum, et veniémus et mansiónem apud eum faciémus.} Apóstolus quoque ait: \emph{Vos estis templum Dei, et Spíritus Dei hábitat in vobis.} Hábitat autem Deus religiosórum mentes non corporáli hábitu neque natúræ gravióris ingréssu, ut álibi non degens illic tantum, quo se intúlerit, insístat; sed spiritáli virtúte in vácua se a terrénis lábibus corda permíttit seséque lúminis modo in paténtes innocéntiæ fóribus mentes illuminatúrus infúndit. Assúmpto ígitur Unigénitus Deus neque ante se cum hómine suo ingressúrum tabernáculum domus suæ iurat, id est in cæléstem habitatiónem suam esse reditúrum, quam hæc religiósi péctoris loca Dómino invéniat.

\noindent Sed neque stratum lecti sui ascensúrum se esse vovit. Stratum réquies humanórum labórum est et fessórum córporum reféctio. Sed in cælo semper quiéscitur et, quia indeféssa illa natúra labórem nescit, semper in strato, id est semper est in quiéte. Dóminus noster in forma Dei manens formam servi accépit et obœ́diens usque ad mortem fuit, et mortem crucis, ut plus néscio quid morte paterétur. Ob id autem tantum obœ́diens usque ad crucis mortem est, ut nos habitatióne Dei dignos esse præstáret. Mori ígitur vóluit, qui vita est, et éffici se indeféssa virtus ad habitatiónem córporis non recusávit infírmam, ut in forma Dei manens formam servi accíperet.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 70, 8; \textbf{H87}}

\vspace{-5mm}

\responsorium{VIII}{temporalia/resp-repleaturosmeum-CROCHU-cumdox.gtex}{}}
\include{hebdomadaii}
\include{feriaiv}
