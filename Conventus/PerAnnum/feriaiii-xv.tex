\newcommand{\lectioi}{\pars{Lectio I.} \scriptura{1 Reg. 19, 1-8}

\noindent De libro primo Regum.

\noindent In diébus illis: Nuntiávit Achab Iézabel ómnia, quæ fécerat Elías et quómodo occidísset univérsos prophétas gládio. 

\noindent Misítque Iézabel núntium ad Elíam dicens: «Hæc mihi fáciant dii et hæc addant, nisi hac hora cras posúero ánimam tuam sicut ánimam uníus ex illis». 

\noindent Tímuit ergo Elías et surgens ábiit, ut ánimam suam salváret, venítque in Bersabée Iudæ et dimísit ibi púerum suum. 

\noindent Et perréxit in desértum via uníus diéi; cumque venísset et sedéret subter unam iuníperum, petívit ánimæ suæ, ut morerétur, et ait: «Súfficit mihi, Dómine! Tolle ánimam meam; neque enim mélior sum quam patres mei». 

\noindent Proiecítque se et obdormívit in umbra iuníperi; et ecce ángelus tétigit eum et dixit illi: «Surge, cómede!». 

\noindent Respéxit, et ecce ad caput suum subcinerícius panis et vas aquæ; comédit ergo et bibit et rursum obdormívit. 

\noindent Reversúsque est ángelus Dómini secúndo et tétigit eum dixítque illi: «Surge, cómede! Grandis enim tibi restat via». 

\noindent Qui, cum surrexísset, comédit et bibit et ambulávit in fortitúdine cibi illíus quadragínta diébus et quadragínta nóctibus usque ad montem Dei Horeb.}
\newcommand{\responsoriumi}{\pars{Responsorium 1.} \scriptura{\Rbardot{} 3 Reg. 19, 6.8 \Vbardot{} Io. 6, 52; \textbf{LU\textsubscript{927}}}

\vspace{-2mm}

\responsorium{III}{temporalia/resp-respexitelias-sinedox.gtex}{}}
\newcommand{\lectioii}{\pars{Lectio II.} \scriptura{1 Reg. 19, 9a-21}

\noindent Cumque venísset illuc, mansit in spelúnca. 

\noindent Et ecce sermo Dómini ad eum. Et ait ei: «Egrédere et sta in monte coram Dómino». 

\noindent Et ecce Dóminus transit, et ventus grandis et fortis subvértens montes et cónterens petras ante Dóminum: non in vento Dóminus. 

\noindent Et post ventum, commótio: non in commotióne Dóminus. 

\noindent Et post commotiónem, ignis: non in igne Dóminus. 

\noindent Et post ignem, síbilus auræ ténuis. 

\noindent Quod cum audísset Elías, opéruit vultum suum pállio et egréssus stetit in óstio spelúncæ; et ecce vox ad eum dicens: «Quid agis hic, Elía?». 

\noindent Et ille respóndit: «Zelo zelátus sum pro Dómino Deo exercítuum, quia dereliquérunt pactum tuum fílii Israel, altária tua destruxérunt et prophétas tuos occidérunt gládio: et derelíctus sum ego solus, et quærunt ánimam meam, ut áuferant eam».

\noindent Et ait Dóminus ad eum: «Vade et revértere in viam tuam per desértum in Damáscum; cumque pervéneris, unges Házael regem super Sýriam, et Iehu fílium Namsi unges regem super Israel, Eliséum autem fílium Saphat, qui est de Abelméhula, unges prophétam pro te. 

\noindent Et erit: quicúmque fúgerit gládium Házael occídet eum Iehu, et qui fúgerit gládium Iehu interfíciet eum Eliséus. 

\noindent Et relínquam mihi in Israel septem mília: universórum génua, quæ non sunt incurváta ante Baal, et omne os, quod non osculátum est eum».

\noindent Proféctus ergo inde répperit Eliséum fílium Saphat arántem duódecim iugis boum; et ipse cum duodécimo erat. 

\noindent Cumque venísset Elías ad eum, misit pállium suum super illum, qui statim, relíctis bobus, cucúrrit post Elíam et ait: «Osculer, oro, patrem meum et matrem meam, et sic sequar te». 

\noindent Dixítque ei: «Vade et revértere; quid enim feci tibi?».

\noindent Revérsus autem ab eo tulit par boum et mactávit illud et in iugo boum coxit carnes et dedit pópulo, et comedérunt. 

\noindent Consurgénsque ábiit et secútus est Elíam et ministrábat ei.}
\newcommand{\responsoriumii}{\pars{Responsorium 2.} \scriptura{\Rbardot{} Ios. 1, 5-6; \textbf{H161}}

\vspace{-5mm}

\responsorium{II}{temporalia/resp-sicutfuicummoyse-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 12-16. 19: SCh 25 bis, 162-164}

\noindent Ex Tractátu sancti Ambrósii epíscopi De mystériis.

\noindent Te Apóstolus docet \emph{quóniam patres nostri omnes sub nube fuérunt et omnes mare transiérunt et omnes in Móysen baptizáti sunt in nube et in mari.} Dénique et ipse Móyses dicit in cántico: \emph{Misísti spíritum tuum et coopéruit eos mare.} 

\noindent Advértis quod in illo Hebræórum tránsitu iam tunc sacri baptísmatis figúra præcésserit, in quo Ægýptius intériit et Hebrǽus evásit. 

\noindent Quid enim áliud in hoc cotídie sacraménto docémur, nisi quia culpa demérgitur et error abolétur, píetas autem et innocéntia tota pertránsit?

\noindent Audis quia sub nube fuérunt patres nostri, et bona nube quæ carnálium refrigerávit incéndia passiónum, bona nube: obúmbrat quos revísit Spíritus Sanctus.

\noindent Dénique supervénit in Maríam Vírginem, et virtus Altíssimi obumbrávit ei, quando redemptiónem genti generávit humánæ. 

\noindent Et illud miráculum per Móysen in figúra factum est. Si ergo in figúra fuit Spíritus, non adest in veritáte cum Scriptúra tibi dicat \emph{quia lex per Móysen data est, grátia autem et véritas per Iesum Christum facta est?}

\noindent Mara fons amárus erat, misit in eum Móyses lignum et dulcis est factus. 

\noindent Aqua enim sine prædicatióne domínicæ crucis ad nullos usus futúræ salútis est; cum vero salutáris fúerit crucis mystério consecráta, tunc ad usum spiritális lavácri et salutáris póculi temperátur. 

\noindent Sicut ergo in illum fontem Móyses lignum misit, hoc est prophéta, et in hunc fontem sacérdos prædicatiónem domínicæ crucis mittit et aqua fit ad grátiam dulcis.

\noindent Non ergo solis córporis tui credas óculis: magis vidétur quod non vidétur, quia istud temporále illud ætérnum. 

\noindent Magis aspícitur quod óculis non comprehénditur, ánimo autem ac mente cérnitur.

\noindent Dénique dóceat te decúrsa Regnórum léctio. Náaman Syrus erat et lepram habébat nec ab ullo mundári póterat. 

\noindent Tunc ait puélla ex captívis quóniam esset prophéta in Israel qui posset eum a lepræ contagióne mundáre. Sumpto, inquit, auro et argénto perréxit ad regem Israel. 

\noindent Qui, cógnita advéntus eius causa, scidit vestiménta sua, dicens quod tentarétur magis cum de se ea quæ non essent potestátis régiæ posceréntur. 

\noindent Eliséus autem regi intimávit ut ad se dirígeret Syrum, quo cognósceret quod esset Deus in Israel. 

\noindent Et cum venísset, mandávit ei ut sépties mérgeret in Iordáne flúvio. 

\noindent Tunc ille secum tractáre cœpit quod melióres aquas flúmina habérent pátriæ suæ in quibus sæpe mersísset et numquam a lepra esset ablútus, eóque revocátus non obœdiébat mandátis prophétæ. 

\noindent Sed admónitu et persuasiónibus servulórum acquiévit et mersit, mundatúsque íllico intelléxit non aquárum esse quod unusquísque mundátur, sed grátiæ.

\noindent Et ille dubitávit ántequam sanarétur; tu iam sanátus es et ídeo dubitáre non debes.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 76, 20 \Vbardot{} ibid., 19; \textbf{H159}}

\vspace{-5mm}

\responsorium{II}{temporalia/resp-inmariviatua-CROCHU-cumdox.gtex}{}}
\include{hebdomadaxv}
\include{feriaiii}
