\newcommand{\lectioi}{\pars{Lectio I.} \scriptura{Gn. 12, 10-19}

\noindent De libro Génesis.

\noindent Facta est autem fames in terra; descendítque Abram in Ægýptum, ut peregrinarétur ibi; prævalúerat enim fames in terra.

\noindent Cumque prope esset, ut ingrederétur Ægýptum, dixit Sárai uxóri suæ: “Novi quod pulchra sis múlier et quod, cum víderint te Ægýptii, dictúri sunt: "Uxor ipsíus est"; et interfícient me et te reservábunt. Dic ergo, óbsecro te, quod soror mea sis, ut bene sit mihi propter te, et vivat ánima mea ob grátiam tui”.

\noindent Cum ítaque ingréssus esset Abram Ægýptum, vidérunt Ægýptii mulíerem quod esset pulchra nimis, et vidérunt eam príncipes pharaónis et laudavérunt eam apud illum; et subláta est múlier in domum pharaónis.

\noindent Abram vero bene usus est propter illam; fuerúntque ei oves et boves et ásini et servi et fámulæ et ásinæ et caméli.

\noindent Flagellávit autem Dóminus pharaónem plagis máximis et domum eius propter Sárai uxórem Abram.

\noindent Vocavítque phárao Abram et dixit ei: “Quidnam est hoc quod fecísti mihi? Quare non indicásti mihi quod uxor tua esset? Quam ob causam dixísti esse sorórem tuam, ut tóllerem eam mihi in uxórem? Nunc ígitur, ecce coniux tua: áccipe eam et vade!”. Præcepítque phárao super Abram viris; et deduxérunt eum et uxórem illíus et ómnia, quæ habébat.}
\newcommand{\responsoriumi}{\pars{Responsorium 1.} \scriptura{\Rbar{} Gn. 15, 1 \Vbar{} ibid., 7; Ps. 80, 11}

\vspace{-5mm}

\responsorium{VII}{temporalia/resp-factusestsermodomini.gtex}{}}
\newcommand{\lectioii}{\pars{Lectio II.} \scriptura{Hom. 32, 4-6 : PG 53, 298-300}

\noindent Ex homilíis sancti Ioánnis Chrysóstomi epíscopi in Génesim.

\noindent {\color{gray} \emph{Scio}, inquit, \emph{quod formósa múlier sis.} Vide quanta mulíeris erat formósitas: nam et cum in senéctam iam vérgeret, et post tot annórum númerum, adhuc vis pulchritúdinis in fácie emicábat, étiam post tot labóres et ærúmnas, quas in via de locis in loca transeúndo expérta est, a Chaldæórum nempe regióne in Charran, et a Charran in Chánaan, et rursus in Chananǽa huc atque illuc, et nunc íterum in Ægýptum. Quem non fórtium virórum defatigárent tot contínuæ peregrinatiónes? Verum egrégia hæc múlier étiam post tot exantlátas ærúmnas luculénta adhuc erat fácie, unde et veheméntem formídinem afferébat iusto: ídeo et dicébat: \emph{Scio, quod múlier formósa sit: futúrum ítaque est ut cum te víderint Ægýptii, dicant: Ista est uxor eius; et occídent me, te autem servábunt.}}

\noindent Consídera, quantum confidébat móribus mulíeris, non métuens ne láudibus emollirétur, quin et tale indúcit consílium, dicens: "Ut ne me quidem occídant, te autem servent": \emph{Dic ígitur, Soror eius tum, ut mihi bene sit, et vivet ánima mea propter te.} Quóniam non vulgáre erat quod imperábat, propter ea verbis quæ súbdidit, allicére eam et ad misericórdiam fléctere, persuaderéque et volébat, ut prompte in hac fábula partes suas ágeret.

\noindent \emph{Futúrum est ítaque ut cum te víderint Ægýptii, dicant: Ista est uxor eius; et occídent me, te autem servábunt.} Non dixit, "Contuméliis te affícient": non vult enim eam nunc verbis terrére, præcípue vero metuébat super Dei promissióne. Proptérea dicit: \emph{Te autem servábunt: dic ígitur, Soror eius sum.}

\noindent Cógita, quæso, quo fuísse tum in statu iusti mentem verisímile sit, eum ista uxóri consúleret. Scitis enim, scitis nihil grávius marítis esse, quam ut vel in eiúsmodi suspiciónem uxor véniat. Verúmtamen hic iustus et conténdit et omnem lápidem movet, ut adultérium ópere compleátur.

\noindent {\color{gray} Noli tamen iustum hunc témere condemnáre, dilectíssime, sed ex hoc pótius multam eius prudéntiam ac fortitúdinem cognósce; fortitúdinem quidem, quod ita generóse mótibus cogitatiónum restíterit, eósque superárit, ut étiam ista consúleret. Hac enim re nihil esse intolerabílius audi ex Salomóne, qui dicit: \emph{Plenus enim zeli furor viri eius; non parcet in die iudícii, neque commutábit odium multis donis} (Prov. 6. 54. 55): et rursus, \emph{Durus ut inférnus zelus.} (Cant. 8. 6).

\noindent Multos autem vidémus in tantam insániam prorupísse, ut nec uxóribus ipsis párcerent, sed et adúlterum ipsum sæpenúmero et semetípsos interímerent. Tanta rei huius est insánia, tam ímpotens et indómita est zelotýpia, ut eum qui semel hac ægritúdine corréptus sit, effíciat étiam própriam salútem contémnere.

\noindent Ac fortitúdinem quidem iusti licet inde cognóscere: prudéntiam vero non medíocrem ex eo, quod in tantas redáctus angústias et tamquam láqueis irretítus, hanc viam potúerit adinveníre, qua malum imminuerétur. Nam si quidem dixísset uxórem se illíus esse, neque fábulam illam egísset, ac soróris nomen usurpásset: et ipsa iusto erépta esset, cum eius formæ pulchritúdo lascívum Ægyptiórum ánimum pellexísset, et interféctus iustus fuísset, ut scéleris accusátor e médio tollerétur.

\noindent Quando ígitur duæ moléstæ res omníno propter hóminum illórum intemperántiam regísque tyránnidem eventúræ erant, ut in tantis difficultátibus exíguum áliquod solátium nancísci possent: \emph{Dic,} inquit, \emph{Soror eius sum;} hoc enim fortásse me a perículis liberábit. Nam quod ad te quidem áttinet, sive sorórem te ipsam díxeris, sive cóniugem, nemo negábit quin omníno futúrum sit, ut te propter córporis pulchritúdinem conféstim erípiant; me vero probábile est insídias evasúrum, si nomen soróris usurpáveris. Víties prudéntiam iusti; quo pacto intercéptus viam potúerit inveníre, ac modum excogitáverit, quo Ægyptiórum insídias posset evádere? Rursus hoc loco mihi patiéntiam quoque iusti perpénde, ac mulíeris probitátem: iusti quidem, quod non indignátus sit neque díxerit: "Cur autem hanc mulíerem mecum duco, cuius grátia tanta in me tempéstas excitátur? quid enim eius mihi prodest consuetúdo, cum eius causa in summum cápitis discrímen addúcar? quid mihi próficit, cum non modo nullo me solátio iuvet, sed étiam sua pulchritúdine mortis mihi perículum creet?" Nihil horum dixit aut cogitávit, sed omni eiúsmodi reiécta cogitatióne de Dei promísso mínime dubitávit; sed in id unum incúbuit, ut prævísum discrímen posset evádere.}}
\newcommand{\responsoriumii}{\pars{Responsorium 2.} \scriptura{\textbf{H141}}

\vspace{-5mm}

\responsorium{I}{temporalia/resp-dumstaretabrahamadradicem-CROCHU.gtex}{}}
\newcommand{\lectioiii}{\pars{Lectio III.}

\noindent Hic enim ineffábilem Dei patiéntiam animadvérte, dilectíssime, quo pacto non assístat neque consolétur iustum, sed ingravéscere mala sinat et augéri, atque in extrémas angústias rédigi, tumque suam providéntiam osténdat. \emph{Dic ígitur,} inquit, \emph{Soror eius sum: ut bene sit mihi propter te, et vivet ánima mea propter te.} Non quasi moritúra esset ipsíus ánima, hæc dixit iustus (\emph{Nolíte enim timére}, inquit, \emph{eos qui occídunt corpus, ánimam autem non possunt occídere} (Mt. 10. 28)), sed simplíciter ex consuetúdine his verbis uxórem affátus est.

\noindent \emph{Ut bene mihi sit,} inquit, \emph{propter te, et vivet ánima mea propter te}: quasi díceret illi: \emph{Dic, Soror eius sum}: ne effícias ut, cum propter famem e Chananǽa fúgerim, mánibus énecer Ægyptiórum. Fias pótius mihi salútis causa, \emph{Ut bene sit mihi propter te.} Miserabília sunt hæc verba, sed et multus erat timor propter insániam Aegyptíacam, et quia nondum mortis erat solúta tyránnis; proptérea in adultérium uxóris conséntit iustus, et quasi servit adúltero in mulíeris contuméliam, ut mortem effúgiat. Erat enim adhuc terríbilis fácies mortis; nondum erant ǽreæ portæ confráctæ; nondum erat acúleus eius hebetátus.

\noindent Vidísti vínculum caritátis viri et mulíeris? vidísti virum, quália mulíeri suggérere sit ausus, et quale consílium accéperit múlier? Non rénuit, neque gravátim fert: sed ómnia facit, ita ut fábula et fíctio illa láteat. Audiant viri et mulíeres, et imiténtur horum concórdiam, vínculum caritátis, pietátem insígnem, ct Saræ continéntiam æmuléntur; quæ vétula in tanta venustáte pérmanens, certábat eum iusto virtútibus: ídeo et tantam eius curam hábuit Deus, tantúmque supérne illi retribútum est.

\noindent {\color{gray} Nullus ígitur accúset pulchritúdinem, nullus hæc inutília verba dicat: Hanc pérdidit forma, huic pulchritúdo causa fuit intéritus. Non pulchritúdo in causa est: absit; opus enim Dei est et ipsa: sed pervérsa volúntas malórum ómnium causa est. Vidísti admirábilem hanc mulíerem utrínque relucéntem, et ob pulchritúdinem ánimæ, et ob formositátem faciéi vestígia iusti próxime sequéntem? Hanc imiténtur mulíeres. Etenim nec venustátis decor, nec sterílitas, nec tantum tempus, ncc facultátum abundántia, neque tot migratiónes, neque peregrinatiónes, et contínuæ crebrásque tentatiónes, vel quidquid tale, mentem eius movére potuérunt: immóbilis enim mansit. Unde ob patiéntiam, dignam merccdem reportávit: in extréma enim senectúte, ex vulva stérili et útero emórtuo parére pótuit. \emph{Ut mihi,} inquit, \emph{bene sit propter te, et vivet ánima mea propter te.} Quasi díceret: « Nihil áliud relíctum mihi est ad salútem, quam ut dicas: \emph{Soror eius sum.} Fortássis enim effúgiam perículum quod reformído, et posthac propter te vivam, et tibi quod réliquum vitæ fúerit accéptum réferam. Sufficiébant hæc verba ad commiseratiónem uxóris movéndam, et ad persuadéndum.

\noindent Hoc vere est coniúgium, quando non solum in prosperitáte, sed et in perículis simul ámbulant: hoc germánæ caritátis indícium est; hoc signo certíssime internóscitur amicítia.}}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 24, 42 \Vbardot{} ibid., 12; \textbf{H141}}

\vspace{-5mm}

\responsorium{VIII}{temporalia/resp-deusdominimeiabraham-CROCHU-cumdox.gtex}{}}
\include{hebdomadavi}
\include{feriav}
