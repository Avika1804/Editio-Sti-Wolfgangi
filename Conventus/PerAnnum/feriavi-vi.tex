\newcommand{\lectioi}{\pars{Lectio I.} \scriptura{Gn. 6, 5-22}

\noindent De libro Génesis.

\noindent Videns autem Deus quod multa malítia hóminum esset in terra, et cuncta cogitátio cordis inténta esset ad malum omni témpore, pœnítuit eum quod hóminem fecísset in terra.

\noindent Et tactus dolóre cordis intrínsecus: «Delébo, inquit, hóminem, quem creávi, a fácie terræ, ab hómine usque ad animántia, a réptili usque ad vólucres cæli: pœ́nitet enim me fecísse eos.»

\noindent Noë vero invénit grátiam coram Dómino.

\noindent Hæ sunt generatiónes Noë: Noë vir iustus atque perféctus fuit in generatiónibus suis; cum Deo ambulávit. Et génuit tres fílios, Sem, Cham et Iapheth.

\noindent Corrúpta est autem terra coram Deo, et repléta est iniquitáte.

\noindent Cumque vidísset Deus terram esse corrúptam (omnis quippe caro corrúperat viam suam super terram), dixit ad Noë: "Finis univérsæ carnis venit coram me: repléta est terra iniquitáte a fácie eórum, et ego dispérdam eos cum terra. Fac tibi arcam de lignis lævigátis; mansiúnculas in arca fácies, et bitúmine línies intrínsecus et extrínsecus. Et sic fácies eam: trecentórum cubitórum erit longitúdo arcæ, quinquagínta cubitórum latitúdo, et trigínta cubitórum altitúdo illíus.

\noindent Fenéstram in arca fácies, et in cúbito consummábis summitátem eius: óstium autem arcæ pones ex látere: deórsum cenácula et trístega fácies in ea.

\noindent Ecce, ego addúcam aquas dilúvii super terram, ut interfíciam omnem carnem, in qua spíritus vitæ est subter cælum. Univérsa, quæ in terra sunt, consuméntur.

\noindent Ponámque fœdus meum tecum: et ingrédiens arcam tu et fílii tui, uxor tua et uxóres filiórum tuórum tecum.

\noindent Et ex cunctis animántibus univérsæ carnis bina indúces in arcam, ut vivant tecum: masculíni sexus et feminíni.

\noindent De volúcribus iuxta genus suum, et de iuméntis in génere suo, et ex omni réptili terræ secúndum genus suum: bina de ómnibus ingrediántur tecum, ut possint vívere.

\noindent Tolles ígitur tecum ex ómnibus escis, quæ mandi possunt, et comportábis apud te: et erunt tam tibi quam illis in cibum. Fecit ígitur Noë ómnia, quæ præcéperat illi Deus.}
\newcommand{\responsoriumi}{\pars{Responsorium 1.} \scriptura{\Rbar{} Gn. 6, 13}

\vspace{-4mm}

\responsorium{VIII}{temporalia/resp-dixitdominusadnoe.gtex}{}

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbar{} Gn. 6, 13}

\vspace{-4mm}

\responsorium{VIII}{temporalia/resp-dixitdominusadnoe-CROCHU.gtex}{}}
\newcommand{\lectioii}{\pars{Lectio II.} \scriptura{Cap. 4. circa med.}

\noindent Ex libro sancti Ambrósii Epíscopi de Noë et arca.

\noindent Habes, quia irátus Dóminus est: quóniam quamvis cogitáret, hoc est sciret, quia homo pósitus in terræ regióne, carnem portans, sine peccáto esse non possit, (terra enim velut quidam tentatiónum locus est, caróque corruptélæ illécebra) tamen cum habérent mentem ratiónis capácem, virtutémque ánimæ infúsam córpori, sine consideratióne áliqua in lapsum ruérunt, ex quo revocáre se nollent.

\noindent Neque enim Deus cógitat sicut hómines, ut áliqua ei nova succédat senténtia, neque iráscitur quasi mutábilis:

\noindent sed ídeo hæc legúntur, ut exprimátur peccatórum nostrórum acérbitas, quæ divínam merúerit offénsam:

\noindent tamquam eo usque incréverit culpa, ut étiam Deus, qui naturáliter non movétur aut ira, aut ódio, aut passióne ulla, provocátus videátur ad iracúndiam.}
\newcommand{\responsoriumii}{\pars{Responsorium 2.} \scriptura{Cf. Gn. 6, 9.22}

\vspace{-5mm}

\responsorium{VIII}{temporalia/resp-noeviriustus.gtex}{}

\rubrica{vel ad libitum:}

\vspace{3mm}

\pars{Responsorium 2.} \scriptura{Cf. Gn. 6, 9.22}

\vspace{-5mm}

\responsorium{VIII}{temporalia/resp-noeviriustus-CROCHU.gtex}{}}
\newcommand{\lectioiii}{\pars{Lectio III.}

\noindent Minitátus est prætérea, quod deléret hóminem. Ab hómine, inquit, usque ad pecus, et a reptílibus usque ad volatília delébo.

\noindent Quid lǽserant irrationabília? Sed quia propter hóminem illa facta erant, eo útique deléto, propter quem facta sunt, cónsequens erat, ut étiam illa deleréntur, quia non erat qui his uterétur.

\noindent Sensu autem altióre illud manifestátur: quia homo mens est, quæ est ratiónis capax. Homo enim definítur ánimal vivum, mortále, rationábile.

\noindent Principáli ígitur exstíncto, étiam sensus omnis exstínguitur: eo quod nihil réliqui ad salútem supérsit, cum salútis fundaméntum virtus defécerit.

\noindent Ad condemnatiónem autem ceterórum, et ad expressiónem pietátis divínæ, dícitur Noë apud Deum grátiam invenísse.

\noindent Simul osténditur, quod hóminem iustum non obúmbret aliórum offénsio, quando ipse ad totíus géneris reservátur seminárium.

\noindent Qui non generatiónis nobilitáte, sed iustítiæ et perfectiónis mérito laudátur. Probáti enim viri genus, virtútis prosápia est: quia sicut hóminum genus hómines, ita animárum genus virtútes sunt.

\noindent Etenim famíliæ hóminum splendóre géneris nobilitántur, animárum autem clarificátur grátia splendóre virtútis.}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 7, 11 \Vbardot{} ibid., 7; \textbf{H139}}

\vspace{-5mm}

\responsorium{V}{temporalia/resp-quadragintadiesetnoctes-CROCHU-cumdox.gtex}{}

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbardot{} Gn. 7, 13 \Vbardot{} ibid. 7, 23}

\vspace{-5mm}

\responsorium{VIII}{temporalia/resp-inarticulodiei-CROCHU-cumdox.gtex}{}}
\include{hebdomadavi}
\include{feriavi}
