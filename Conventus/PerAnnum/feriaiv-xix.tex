\newcommand{\hymnusmatutinum}{\pars{Hymnus}

\cuminitiali{IV}{temporalia/hym-ScientiarumDomino-kempten.gtex}}
\newcommand{\lectioi}{\pars{Lectio I.} \scriptura{Eccl. 5, 9-17}

\noindent De libro Ecclesiástes.

\noindent Qui díligit pecúniam, pecúnia non implébitur, et qui amat divítias fructum non cápiet ex eis; et hoc ergo vánitas.

\noindent Ubi multæ sunt opes, multi et qui cómedunt eas; et quid prodest possessóri, nisi quod cernit divítias óculis suis?

\noindent Dulcis est somnus operánti,

\noindent sive parum sive multum cómedat;

\noindent satúritas autem dívitis

\noindent non sinit eum dormíre.

\noindent Est et infírmitas péssima, quam vidi sub sole: divítiæ conservátæ in malum dómini sui.

\noindent Periérunt enim in negótio péssimo; si generávit fílium, in summa egestáte erit.

\noindent Sicut egréssus est de útero matris suæ, nudus íterum abíbit, sicut venit, et nihil áuferet secum de labóre suo, quod tollat in manu sua.

\noindent Miserábilis prorsus infírmitas: quómodo venit, sic revertétur.

\noindent Quid ergo prodest ei quod laborávit in ventum?

\noindent Cunctis enim diébus vitæ suæ cómedit in ténebris et in curis multis et in ærúmna atque tristítia.

\noindent Ecce quod ego vidi bonum, quod pulchrum, ut cómedat quis et bibat et fruátur lætítia ex labóre suo, quo laborávit ipse sub sole, número diérum vitæ suæ, quos dedit ei Deus; hæc enim est pars illíus.

\noindent Et quidem omni hómini, cui dedit Deus divítias atque substántiam, potestatémque ei tríbuit, ut cómedat ex eis et tollat partem suam et lætétur de labóre suo: hoc est donum Dei.

\noindent Non enim satis recordábitur diérum vitæ suæ, eo quod Deus óccupet delíciis cor eius.}
\newcommand{\responsoriumi}{\pars{Responsorium 1.} \scriptura{\Rbardot{} Prv. 8, 23-25 \Vbardot{} ibid. 8, 26.30; \textbf{H398}}

\vspace{-5mm}

\responsorium{I}{temporalia/resp-inprincipiodeusantequam-CROCHU.gtex}{}}
\newcommand{\lectioii}{\pars{Lectio II.} \scriptura{Eccl. 6, 1-8}

\noindent Est et áliud malum, quod vidi sub sole, et quidem grave apud hómines: vir, cui dedit Deus divítias et substántiam et honórem, et nihil deest ánimæ suæ ex ómnibus, quæ desíderat; nec tríbuit ei potestátem Deus, ut cómedat ex eo, sed homo extráneus vorábit illud: hoc vánitas et miséria mala est.

\noindent Si genúerit quíspiam centum líberos et víxerit multos annos et plures dies ætátis habúerit, et ánima illíus non sit satiáta bonis substántiæ suæ, immo et sepultúra cáreat, de hoc ego pronúntio quod mélior illo sit abortívus.

\noindent Frustra enim venit et pergit ad ténebras, et in ténebris abscondétur nomen eius.

\noindent Etsi non vidit solem neque cognóvit, maior est réquies isti quam illi.

\noindent Etiámsi duóbus mílibus annis víxerit et non fúerit perfrúitus bonis, nonne ad unum locum próperant omnes?

\noindent «Omnis labor hóminis est ad os eius,

\noindent sed ánima eius non implébitur».

\noindent Quid habet ámplius sápiens præ stulto? Et quid pauper, qui sciat ambuláre coram vivis?}
\newcommand{\responsoriumii}{\pars{Responsorium 2.} \scriptura{\Rbardot{} Eccli. 23, 1.3 \Vbardot{} Ps. 34, 2; \textbf{H400}}

\vspace{-5mm}

\responsorium{IV}{temporalia/resp-nederelinquasme-CROCHU.gtex}{}}
\newcommand{\lectioiii}{\pars{Lectio III.} \scriptura{PL 23, 1057-1059}

\noindent Ex Commentário sancti Hierónymi presbýteri in Ecclesiásten.

\emph{Omnis homo, cui dedit Deus divítias et substántiam, concessítque ei ut vescerétur ex eis, et tólleret partem suam, et lætarétur de labóre suo, hoc Dei donum est. Non enim multum recordábitur diérum vitæ suæ, quia Deus óccupat in lætítia cor eius.}

\noindent Ad comparatiónem eius, qui ópibus suis in curárum ténebris véscitur et cum grandi vitæ tǽdio peritúra compórtat, meliórem dicit esse eum, qui præséntibus frúitur.

\noindent Hic enim vel parva volúptas est in fruéndo; ibi vero sollicitúdinum tantúmmodo magnitúdo.

\noindent Et reddit causas, quare Dei donum sit frui posse divítiis. Quóniam \emph{non multum recordábitur diérum vitæ suæ.}

\noindent Avocat quippe eum Deus in lætítia cordis sui: non erit in tristítia, non cogitatióne vexábitur, abdúctus lætítia et voluptáte præsénti.

\noindent Sed mélius est iuxta Apóstolum spiritálem escam et spiritálem potum a Deo datum intéllegi et vidére bonitátem in omni labóre suo, quia ingénti labóre et stúdio vera póssumus contemplári bona.

\noindent Et hæc est pars nostra, ut in nostro stúdio et labóre lætémur. Quod licet bonum sit, tamen, \emph{donec Christus manifestétur vita nostra}, necdum plene bonum est.

\noindent \emph{Omnis labor hóminis in ore ipsíus, et quidem ánima non implébitur. Quid enim est ámplius sapiénti a stulto, quid páuperi, nisi scire ut vadat contra vitam?}

\noindent Omne quod labórant hómines in hoc mundo, ore consúmitur et, attrítum déntibus, ventri tráditur digeréndum.

\noindent Cumque páululum gulam delectáverit, támdiu vidétur tribúere voluptátem quámdiu gútture continétur.

\noindent Et post hæc ómnia, non implétur ánima comedéntis: sive quod rursum desíderet, quod comédit, et tam sápiens quam stultus absque cibo néqueat vívere et pauper nihil áliud quærat, nisi quómodo possit órganum sui corpúsculi sustentáre nec interíre inédia;

\noindent sive quod nullam utilitátem ánima ex refectióne corpúsculi cápiat, et cibus tam sapiénti quam stulto commúnis sit et illuc vadat pauper, ubi opes esse perspéxerit.

\noindent Mélius est autem hoc intéllegi de Ecclesiástico viro, qui in Scriptúris cæléstibus erudítus, omnem labórem habet \emph{in ore suo et ánima eius non implétur,} dum semper cupit díscere.

\noindent Et in eo plus habet sápiens, quam insípiens; quia cum páuperem esse se séntiat (páuperem autem illum, qui in Evangélio beátus dícitur) próperat ad ea comprehendénda, quæ vitæ sunt, et ámbulat arctam et angústam viam, quæ ducit ad vitam, et pauper est a malis opéribus, et scit ubi Christus, qui vita est, commorétur.}
\newcommand{\responsoriumiii}{\pars{Responsorium 3.} \scriptura{\Rbardot{} Eccli. 23, 4-6 \Vbardot{} ibid. 23, 1.3; \textbf{H399}}

\vspace{-5mm}

\responsorium{V}{temporalia/resp-dominepateretdeus-CROCHU-cumdox.gtex}{}}
\newcommand{\hymnuslaudes}{\pars{Hymnus} \scriptura{Prudentius (\olddag{} 413)}

\cuminitiali{VIII}{temporalia/hym-NoxEtTenebrae-einsiedeln.gtex}}
\include{hebdomadaxix}
\include{feriaiv}
