\newcommand{\lectioi}{\pars{Lectio I.} \scriptura{Iudc. 6, 1-6.11-13}

\noindent De libro Iúdicum.

\noindent In diébus illis: Fecérunt fílii Israel malum in conspéctu Dómini, qui trádidit eos in manu Mádian septem annis. Et oppréssi sunt valde ab eis. Fecerúntque sibi antra et spelúncas in móntibus et tutíssima loca. Cumque sevísset Israel, ascendébat Mádian et Amalec ceteríque orientálium natiónum et apud eos figéntes tentória, sicut erant in herbis, cuncta vastábant usque ad intróitum Gazæ nihílque omníno ad vitam pértinens relinquébant in Israel, non oves, non boves, non ásinos. Ipsi enim et univérsi greges eórum veniébant cum tabernáculis suis et, instar locustárum, univérsa complébant innúmera multitúdo hóminum et camelórum, quidquid tetígerant, devastántes. Humiliatúsque est Israel valde in conspéctu Mádian.

\noindent Venit autem ángelus Dómini et sedit sub quercu, quæ erat in Ephra et pertinébat ad Ioas de família Abiézer. Cumque Gédeon fílius eius excúteret atque purgáret fruménta in torculári, ut abscónderet a Mádian, appáruit ei ángelus Dómini et ait: «Dóminus tecum, vir fortis!». Dixítque ei Gédeon: «Obsecro, dómine mi, si Dóminus nobíscum est, cur apprehendérunt nos hæc ómnia? Ubi sunt ómnia mirabília eius, quæ narravérunt patres nostri atque dixérunt: “De Ægýpto edúxit nos Dóminus?”. Nunc autem derelíquit nos Dóminus et trádidit in manu Mádian».}
\newcommand{\responsoriumi}{\pars{Responsorium 1.} \scriptura{\Rbardot{} Dt. 29, 5 \Vbardot{} Mic. 6, 3-4; \textbf{H162}}

\vspace{-5mm}

\responsorium{VII}{temporalia/resp-adduxivosperdesertum-CROCHU.gtex}{}}
\newcommand{\lectioii}{\pars{Lectio II.} \scriptura{Iudc. 6, 14-24}

\noindent Respexítque ad eum Dóminus et ait: «Vade in hac fortitúdine tua et liberábis Israel de manu Mádian; scito quod míserim te». Qui respóndens ait: «Obsecro, Dómine, in quo liberábo Israel? Ecce família mea ínfima est in Manásse, et ego mínimus in domo patris mei». Dixítque ei Dóminus: «Ego ero tecum, et percúties Mádian quasi unum virum». Et ille: «Si invéni, inquit, grátiam coram te, da mihi signum quod tu sis, qui loquáris ad me; ne recédas hinc, donec revértar ad te portans oblatiónem et ófferens tibi». Qui respóndit: «Ego præstolábor advéntum tuum».

\noindent Ingréssus est ítaque Gédeon et coxit hædum et de farínæ ephi ázymos panes; carnésque ponens in canístro et ius cárnium mittens in ollam tulit ómnia sub quercum et óbtulit ei. Cui dixit ángelus Dei: «Tolle carnes et panes ázymos et pone super petram illam et ius désuper funde». Cumque fecísset ita, exténdit ángelus Dómini summitátem virgæ, quam tenébat in manu, et tétigit carnes et ázymos panes, ascendítque ignis de petra et carnes azymósque panes consúmpsit. Angelus autem Dómini evánuit ex óculis eius. Vidénsque Gédeon quod esset ángelus Dómini ait: «Heu mihi, Dómine Deus, quia vidi ángelum Dómini fácie ad fáciem!». Dixítque ei Dóminus: «Pax tecum, ne tímeas, non moriéris!». Ædificávit ergo ibi Gédeon altáre Dómino vocavítque illud: «Dóminus pax»; usque in præséntem diem adhuc est in Ephra filiórum Abiézer.}
\newcommand{\responsoriumii}{\pars{Responsorium 2.} \scriptura{Ps. 137, 1-2; \textbf{H314}}

\vspace{-5mm}

\responsorium{VIII}{temporalia/resp-inconspectuangelorum-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 11-12: CSEL 3, 273-274}

\noindent Ex Tractátu sancti Cypriáni epíscopi et mártyris De domínica oratióne.

\noindent Quália autem sunt, fratres dilectíssimi, oratiónis domínicæ sacraménta, quam multa, quam magna, bréviter in sermóne collécta sed in virtúte spiritáliter copiósa, ut nihil omníno prætermíssum sit quod non in précibus atque oratiónibus nostris cæléstis doctrínæ compéndio comprehendátur. \textit{Sic}, ait, \textit{adoráte: Pater noster, qui es in cælis.}

\noindent Homo novus, renátus et Deo suo per eius grátiam restitútus, \textit{Pater} primo in loco dicit, quia fílius esse iam cœpit. \textit{In sua}, inquit, \textit{própria venit, et sui eum non recepérunt. Quotquot eum recepérunt dedit illis potestátem ut fílii Dei fíerent, qui credunt in nómine eius.} própria venit, et sui eum non recepérunt. Quotquot eum recepérunt dedit illis potestátem ut fílii Dei fíerent, qui credunt in nómine eius. Qui ergo crédidit in nómine eius et factus est Dei fílius, hinc debet incípere ut et grátias agat et profiteátur se Dei fílium, dum nóminat Patrem sibi esse in cælis Deum.
	
\noindent Conversémur quasi Dei templa, ut Dóminum in nobis constet habitáre. Nec sit dégener actus noster a spíritu, ut qui spiritáles et cæléstes esse cœ́pimus, non nisi spiritália et cæléstia cogitémus et agámus, quia et ipse Dóminus Deus dixit: \textit{Eos qui claríficant me clarificábo, et qui me spernent spernéntur.} Beátus quoque Apóstolus in epístola sua pósuit: \textit{Non estis vestri, empti enim estis prétio magno. Clarificáte et portáte Deum in córpore vestro.}
	
\noindent Post hoc dícimus: \textit{Sanctificétur nomen tuum}, non quod optémus Deo ut sanctificétur oratiónibus nostris, sed quod petámus a Dómino ut nomen eius sanctificétur in nobis. Céterum a quo Deus sanctificátur qui ipse sanctíficat? sed quia ipse dixit: \textit{Sancti estóte, quóniam et ego sanctus sum}, id pétimus et rogámus, ut qui in baptísmo sanctificáti sumus, in eo quod esse cœ́pimus perseverémus.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 21, 23 \Vbardot{} ibid., 24; \textbf{H250}}

\vspace{-5mm}

\responsorium{II}{temporalia/resp-narrabonomentuum-CROCHU-cumdox.gtex}{}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxi}
\include{feriaiii}
