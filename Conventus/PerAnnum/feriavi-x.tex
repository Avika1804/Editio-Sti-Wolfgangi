\newcommand{\hymnusmatutinum}{\pars{Hymnus.}

{
\grechangedim{interwordspacetext}{0.10 cm plus 0.15 cm minus 0.05 cm}{scalable}%
\antiphona{II}{temporalia/hym-GalliCantu.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}}
\newcommand{\lectioi}{\pars{Lectio I.} \scriptura{Ios. 10, 1-14; 11, 15-17}

\noindent De libro Iósue.

\noindent {\color{gray} Cum audísset Adonísedec rex Ierúsalem, quod cepísset Iósue Hai et subvertísset eam — sicut enim fécerat Iéricho et regi eius, sic fecit Hai et regi illíus — et quod pacem fecíssent Gabaonítæ cum Israel et essent in médio eórum, timuérunt valde. Urbs enim magna erat Gábaon, sicut una regálium civitátum, et maior óppido Hai, omnésque viri eius bellatóres fortíssimi. Misit ergo Adonísedec rex Ierúsalem ad Oham regem Hebron et ad Pharam regem Iérimoth, ad Iaphía quoque regem Lachis et ad Dabir regem Eglon dicens: «Ascéndite ad me et ferte præsídium, ut expugnémus Gábaon, quia fecit pacem cum Iósue et fíliis Israel». Congregáti ígitur ascendérunt quinque reges Amorræórum, rex Ierúsalem, rex Hebron, rex Iérimoth, rex Lachis, rex Eglon simul cum exercítibus suis; et castrametáti sunt circa Gábaon oppugnántes eam.}

\noindent Habitatóres autem Gábaon misérunt ad Iósue, qui tunc morabátur in castris apud Gálgalam, et dixérunt ei: «Ne rétrahas manus tuas ab auxílio servórum tuórum! Ascénde cito et líbera nos ferque præsídium: convenérunt enim advérsum nos omnes reges Amorræórum, qui hábitant in montánis». Ascendítque Iósue de Gálgalis, et omnis exércitus bellatórum cum eo, viri fortíssimi. Dixítque Dóminus ad Iósue: «Ne tímeas eos! In manus enim tuas trádidi illos; nullus tibi ex eis resístere póterit». Irruit ítaque Iósue super eos repénte tota ascéndens nocte de Gálgalis, et conturbávit eos Dóminus a fácie Israel; contrivítque plaga magna in Gábaon ac persecútus est per viam ascénsus Béthoron et percússit usque Azéca et Macéda. Cumque fúgerent fílios Israel et essent in descénsu Béthoron, Dóminus misit super eos lápides magnos de cælo usque Azéca, et mórtui sunt multo plures lapídibus grándinis, quam quos gládio percússerant fílii Israel.

\noindent Tunc locútus est Iósue Dómino in die, qua trádidit Amorrǽum in conspéctu filiórum Israel, dixítque coram Israel:

\noindent «Sol, in Gábaon ne moveáris,

\noindent et, luna, in valle Aialon».

\noindent Steterúntque sol et luna,

\noindent donec ulciscerétur se gens de inimícis suis.

\noindent Nonne scriptum est hoc in libro Iusti? Stetit ítaque sol in médio cæli et non festinávit occúmbere spátio uníus fere diéi. Non fuit ántea et póstea sicut dies illa, obœdiénte Dómino voci hóminis, quia Dóminus pugnávit pro Israel.

\noindent {\color{gray} Sicut præcéperat Dóminus Móysi servo suo, ita præcépit Móyses Iósue, et ille univérsa complévit; non prætériit de univérsis mandátis ne unum quidem verbum, quod iússerat Dóminus Móysi.

\noindent Cepit ítaque Iósue omnem terram hanc, montánam et Nageb terrámque Gosen et Séphelam et Arabam montémque Israel et campéstria eius, a monte Calvo, qui ascéndit Seir, usque Baálgad in planítie Líbani subter montem Hermon; omnes reges eórum cepit, percússit et occídit.}}
\newcommand{\responsoriumi}{\pars{Responsorium 1.} \scriptura{\Rbardot{} Ios. 1, 5-6; \textbf{H161}}

\vspace{-5mm}

\responsorium{II}{temporalia/resp-sicutfuicummoyse-CROCHU.gtex}{}}
\newcommand{\lectioii}{\pars{Lectio II.} \scriptura{Ps 1, 4. 7-8: CSEL 64, 4-7}

\noindent Ex Explanatiónibus Psalmórum sancti Ambrósii epíscopi.

\noindent Licet omnis Scriptúra divína Dei grátiam spiret, præcípue tamen dulcis psalmórum liber; quandóquidem ipse Móyses qui plano gesta maiórum sermóne descrípsit, ubi tamen per mare Rubrum pópulum patrum memorábili admiratióne transdúxit, demérsum aspíciens regem Pharaónem cum suis cópiis, in maióra ingénium attóllens suum (quia maióra víribus suis fúerat assecútus), cánticum Dómino cécinit triumphále. María quoque týmpanum sumens, céteras hortabátur dicens: \emph{Cantémus Dómino, glorióse enim honorificátus est; equum et ascensórem proiécit in mare.}

\noindent História ínstruit, lex docet, prophetía annúntiat, corréptio castígat, morálitas suádet: in libro psalmórum proféctus est ómnium et medicína quædam salútis humánæ. Quicúmque légerit, habet quo própriæ vúlnera passiónis speciáli possit curáre remédio. Quicúmque cérnere volúerit, tamquam in commúni animárum gymnásio et quodam stádio virtútum divérsa génera certáminum repériens præparáta, id sibi éligat, cui se intéllegit aptiórem, quo facílius pervéniat ad corónam.}
\newcommand{\responsoriumii}{\pars{Responsorium 2.} \scriptura{\Rbardot{} Os, 81m 2 \Vbardot{} ibid., 3; \textbf{H252}}

\vspace{-5mm}

\responsorium{VII}{temporalia/resp-bonumestconfiteri-CROCHU.gtex}{}}
\newcommand{\lectioiii}{\pars{Lectio III.}

\noindent \noindent Si quis gesta studet recensére maiórum atque imitári velit, intra unum psalmum totam patérnæ históriæ sériem áccipit comprehénsam; ut thesáurum memóriæ compéndio lectiónis acquírat. Si quis vim legis explórat, quæ tota in vínculo caritátis est \emph{(qui enim díligit próximum, legem implévit)}, in psalmis legat quanto dilectiónis afféctu pro totíus plebis oppróbrio repelléndo, perículis se grávibus solus obiécerit; in quo non ímparem caritátis glóriam triúmpho virtútis agnóscet.

\noindent De virtúte autem prophetíæ quid loquar? Quod álii annuntiavérunt per ænígmata, huic soli palam atque apérte vidétur esse promíssum, ut Dóminus Iesus ex eius sémine nascerétur, sicut dixit ad eum Dóminus: \emph{De fructu ventris tui ponam super sedem tuam.} In psalmis ítaque nobis non solum náscitur Iesus; sed étiam salutárem illam súscipit córporis passiónem, quiéscit, resúrgit, ascéndit ad cælum, sedet ad déxteram Patris. Id quod nemo præsúmpserit hóminum dícere, hoc solus hic Prophéta annuntiávit, póstea ipse Dóminus in Evangélio prædicávit.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 56, 8 \Vbardot{} ibid., 9; \textbf{H87}}

\vspace{-5mm}

\responsorium{V}{temporalia/resp-paratumcormeum-CROCHU-cumdox.gtex}{}}
\newcommand{\hymnuslaudes}{\pars{Hymnus}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{I}{temporalia/hym-DeusQui-hk.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}
\include{hebdomadax}
\include{feriavi}
