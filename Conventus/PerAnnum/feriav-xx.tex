\newcommand{\lectioi}{\pars{Lectio I.} \scriptura{Sap. 5, 1-7}

\noindent De libro Sapiéntiæ.

\noindent Stabit iustus in magna constántia advérsus eos qui angustiavérunt illum et qui sprevérunt labóres eius. Vidéntes turbabúntur timóre horríbili et mirabúntur in subitatióne insperátæ salútis dicéntes intra se, pæniténtiam agéntes et præ angústia spíritus geméntes: «Hic erat quem habúimus aliquándo in derísum et in similitúdinem impropérii. Nos insensáti vitam eius æstimabámus insániam et finem illíus sine honóre. Quómodo computátus est inter fílios Dei, et inter sanctos sors illíus est? Ergo errávimus a via veritátis, et iustítiæ lumen non luxit nobis, et sol non est ortus nobis; implicáti sumus tríbulis iniquitátis et perditiónis et ambulávimus per desérta inaccéssa, viam autem Dómini ignorávimus.»}
\newcommand{\responsoriumi}{\pars{Responsorium 1.} \scriptura{\Rbardot{} Prov. 1, 32-33 \Vbardot{} ibid. 8, 4; \textbf{H401}}

\vspace{-5mm}

\responsorium{VI}{temporalia/resp-aversioparvulorum-CROCHU.gtex}{}}
\newcommand{\lectioii}{\pars{Lectio II.} \scriptura{Sap. 5, 8-20}

\noindent «Quid nobis prófuit supérbia? Aut divítiæ cum iactántia quid contulérunt nobis? Transiérunt ómnia illa tamquam umbra et tamquam núntius percúrrens et tamquam navis, quæ pertránsit fluctuántem aquam, cuius, cum præteríerit, non est vestígium inveníre, neque sémitam cárinæ illíus in flúctibus; aut tamquam avis quæ tránsvolat in áere, nullum invenítur arguméntum itíneris, sed alárum sónitu ventus levis verberátus et scissus per vim stridóris commótis alis permeátur, et post hoc nullum signum invenítur itíneris; aut tamquam sagíttæ emíssæ in locum destinátum: divísus aer contínuo in se resólvitur, ut ignorétur tránsitus illíus. Sic et nos, nati, contínuo desívimus esse et virtútis quidem nullum signum valúimus osténdere; in malignitáte autem nostra consúmpti sumus. » Quóniam spes ímpii tamquam lanúgo est, quæ a vento tóllitur, et tamquam spuma grácilis quæ a procélla dispérgitur, et tamquam fumus qui a vento diffúsus est, et tamquam memória hóspitis uníus diéi prætériit.

\noindent Iusti in perpétuum vivunt, et in Dómino est merces eórum, et cogitátio illórum apud Altíssimum. Ideo accípient corónam decóris et diadéma speciéi de manu Dómini, quóniam déxtera sua teget eos et bráchio suo deféndet illos. Accípiet pro armatúra zelum suum et armábit creatúram ad ultiónem inimicórum, índuet pro thoráce iustítiam et accípiet pro gálea iudícium non fictum; sumet pro scuto inexpugnábili sanctitátem.}
\newcommand{\responsoriumii}{\pars{Responsorium 2.} \scriptura{\Rbardot{} Eccli. 24, 8-11 \Vbardot{} ibid. 24, 7; \textbf{H399}}

\vspace{-5mm}

\responsorium{VI}{temporalia/resp-gyrumcaeli-CROCHU.gtex}{}}
\newcommand{\lectioiii}{\pars{Lectio III.} \scriptura{Lib. 6 : PG 150, 678}

\noindent Ex Tractátu Nicolái Cabásilas De vita in Christo.

\noindent Amórem Christi et virtútis adéptos, étiam persecutiónes propter hæc sustinére cónvenit, et cum res postulárit fugam non recusáre, et probrosíssima quæque audíre, idque cum lætítia, útpote máximis pulcherrimísque præmiísque in cælo repósitis. Amor enim certántium erga prǽsidem remuneratorémque certáminis étiam hoc potest, et de prǽmiis nondum visis, facit ei fidem habére, et iam nunc futurórum spem sólidam gérere. Sic Christum semper cogitántes meditantésque et moderátos reddit, et humánæ infirmitátis gnaros, ut lúgeant, eosdémque et mites et iustos et humános et modéstos facit, et pacis concordiǽque intérpretes, adeóque Christo, et virtúte circumséptos, ut pro iis non solum patiántur, sed gáudeant étiam iniúriis multári, et in persecutiónibus exsúltent.

\noindent Et ut summátim dicam, bona amplíssima, et quibus beátitas constat, ex cogitatiónibus istis percípere póssumus; et ita in eo qui summe bonus est, mentem custodíre, sólitam pulchritúdinem serváre, ánimam meliórem réddere, acceptásque a mystériis opes tuéri, et regálem túnicam non rúmpere, nec sordidáre. Et idcírco quemádmodum mentis cómpotem esse, et ratióne uti, humánæ natúræ próprium est; sic res Christi contemplári, opus esse cogitatiónis existimándum est. Máxime, quia exémplar, ad quod homínibus respiciéndum est, sive opus est ágere áliquid ipsos in seípsis, sive áliis in offício præeúndum, solus est Iesus, qui et qua própria nostra, et qua in consuetúdine convictúque pósita, primus, médius, últimus, veram homínibus iustítiam osténdit.

\noindent Deínde et prǽmium ipse est, et coróna est certántibus offerénda. Itaque ille ante óculos ponéndus, et quæ illíus sunt accuráte perpendénda, et quátenus licet, ad eórum intellegéntiam eniténdum, ut sciámus, quómodo laborándum.}
\newcommand{\responsoriumiii}{\pars{Responsorium 3.} \scriptura{\Rbardot{} Sap. 7, 10-11 \Vbardot{} Prov. 7, 4; \textbf{H401}}

\vspace{-5mm}

\responsorium{III}{temporalia/resp-supersalutem-CROCHU-cumdox.gtex}{}}
\include{hebdomadaxx}
\include{feriav}
