\newcommand{\lectioi}{\pars{Lectio I.} \scriptura{Is. 11, 1-16}

\noindent De libro Isaíæ prophétæ.

\noindent Hæc dicit Dóminus Deus:

\noindent Egrediétur virga de stirpe Iesse, et flos de radíce eius ascéndet; et requiéscet super eum spíritus Dómini: spíritus sapiéntiæ et intelléctus, spíritus consílii et fortitúdinis, spíritus sciéntiæ et timóris Dómini; et delíciæ eius in timóre Dómini.

\noindent Non secúndum visiónem oculórum iudicábit neque secúndum audítum áurium decérnet; sed iudicábit in iustítia páuperes et decérnet in æquitáte pro mansuétis terræ; et percútiet terram virga oris sui et spíritu labiórum suórum interfíciet ímpium. Et erit iustítia cíngulum lumbórum eius, et fides cinctórium renum eius.

\noindent Habitábit lupus cum agno, et pardus cum hædo accubábit; vítulus et leo simul saginabúntur, et puer párvulus minábit eos. Vítula et ursus pascéntur, simul accubábunt cátuli eórum; et leo sicut bos cómedet páleas. Et ludet infans ab úbere super forámine áspidis; et in cavérnam réguli, qui ablactátus fúerit, manum suam mittet. Non nocébunt et non occídent in univérso monte sancto meo, quia plena erit terra sciéntia Dómini, sicut aquæ mare opériunt.

\noindent In die illa radix Iesse stat in signum populórum; ipsam gentes requírent, et erit sedes eius gloriósa.

\noindent Et erit in die illa: rursus exténdet Dóminus manum suam ad possidéndum resíduum pópuli sui, {\color{gray} quod relíctum erit ab Assýria et ab Ægýpto et a Phátros et ab Æthiópia et ab Elam et a Sénnaar et ab Emath et ab ínsulis maris; } et levábit signum in natiónes et congregábit prófugos Israel et dispérsos Iudæ cólliget a quáttuor plagis terræ.

\noindent {\color{gray} Et auferétur zelus Ephraim, et hostes Iudæ abscindéntur; Ephraim non æmulábitur Iudam, et Iudas non pugnábit contra Ephraim. Et volábunt in úmeros Philísthim ad mare, simul prædabúntur fílios oriéntis; in Edom et Moab exténdent manus suas, et fílii Ammon obœ́dient eis. Et exsiccábit Dóminus linguam maris Ægýpti et levábit manum suam super flumen in fortitúdine spíritus sui et percútiet illud in septem rivos, ita ut transíre fáciat eos calceátos.}

\noindent Et erit via resíduo pópulo meo, qui relinquétur ab Assýria, sicut fuit Israéli in die illa, qua ascéndit de terra Ægýpti».}
\newcommand{\responsoriumi}{\pars{Responsorium 1.} \scriptura{\Rbar{} Is. 11, 10 \Vbar{} Cf. Hab. 3, 3; \textbf{H29}}

\vspace{-5mm}

\responsorium{VIII}{temporalia/resp-ecceradixjesse-CROCHU.gtex}{}}
\newcommand{\lectioii}{\pars{Lectio II.} \scriptura{Tract. 7: PL 204, 477-478}

\noindent Ex Tractátu Balduíni Cantuariénsis epíscopi De Salutatióne angélica.

\noindent Angélicæ salutatióni, qua per síngulos dies Beatíssimam Vírginem ea qua datur devotióne salutámus, adícere solémus: \emph{et benedíctus fructus ventris tui.} Quam cláusulam Elísabeth post a Vírgine salutáta, quasi finem angélicæ salutatiónis répetens adiécit dicens: \emph{Benedícta tu inter mulíeres, et benedíctus fructus ventris tui.} Hic est fructus, de quo Isaías dicit: \emph{In illa die erit germen Dómini in magnificéntia et glória, et fructus terræ sublímis.} Quis est hic fructus, nisi sanctus Israel, qui et ipse semen est Abrahæ, germen Dómini et flos ascéndens de radíce Iesse, fructus vitæ, quem communicávimus?

\noindent Benedíctus plane in sémine et benedíctus in gérmine, benedíctus in flore, benedíctus in múnere, benedíctus dénique in gratiárum actióne et confessióne. Christus semen Abrahæ factus est ex sémine David secúndum carnem.}
\newcommand{\responsoriumii}{\pars{Responsorium 2.} \scriptura{\Rbar{} Is. 1, 11 \Vbar{} Is. 45, 8; \textbf{H36}}

\vspace{-5mm}

\responsorium{I}{temporalia/resp-egredieturvirga-CROCHU.gtex}{}}
\newcommand{\lectioiii}{\pars{Lectio III.}

\noindent Solus iste inter hómines consummátus invenítur in omni bono, cui Spíritus datus est non ad mensúram, ut solus possit implére omnem iustítiam. Huius enim iustítia súfficit univérsis géntibus, iuxta quod scriptum est: \emph{Sicut terra profert germen suum, et sicut hortus semen suum gérminat; sic Dóminus Deus germinábit iustítiam et laudem coram univérsis géntibus.} Hoc est enim germen iustítiæ, quod benedictióne auctum adórnat flos glóriæ. At quantæ glóriæ? Quanta sublímior cogitári potest, immo quanta nullo modo cogitári potest. Flos enim ascéndit de radíce Iesse. Usquequo? Utique usque ad summum, quia \emph{Iesus Christus in glória est Dei Patris.} Eleváta est magnificéntia eius super cælos, ut sit germen Dómini in magnificéntia et glória, et fructus terræ sublímis.

\noindent Sed quis nobis fructus in hoc fructu? Quis nisi fructus benedictiónis de fructu benedícto? Ex hoc enim sémine, gérmine, flore fructus benedictiónis provénit; ad nos usque pervénit; primo quidem quasi in sémine per grátiam véniæ, deínde quasi in gérmine per increméntum iustítiæ, demum et in flore per spem vel adeptiónem glóriæ. A Deo enim benedíctus, et in Deo, hoc est ut glorificétur Deus in illo; nobis quoque benedíctus est, ut ab eo benedícti glorificémur in illo, quia per repromissiónem Abrahæ dictam, benedictiónem ómnium géntium dedit illi Deus.}
\newcommand{\responsoriumiii}{\pars{Responsorium 3.} \scriptura{\Rbar{} Rom. 15, 12; Cf. Ps. 71, 17 \Vbar{} Ps. 49, 2-3; \textbf{H36}}

\vspace{-5mm}

\responsorium{VIII}{temporalia/resp-radixjesse-CROCHU-cumdox.gtex}{}}
\newcommand{\precestotum}{\pars{Deprecatio Gelasii}

\vspace{-5mm}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\antiphona{D\textsuperscript{1}}{temporalia/deprecatio4-propace.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%

\vfill

\pars{Oratio Dominica.}

\cuminitiali{D}{temporalia/oratiodominica-d.gtex}}
\newcommand{\dominusnosbenedicat}{\antiphona{D}{temporalia/dominusnosbenedicat-d.gtex}}
\include{hebdomadaxx}
\include{feriav}
