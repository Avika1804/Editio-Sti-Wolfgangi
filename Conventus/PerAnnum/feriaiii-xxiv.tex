\newcommand{\hymnusmatutinum}{\pars{Hymnus.}

\antiphona{VIII}{temporalia/hym-AdPrecesNostras-ver.gtex}}
\newcommand{\lectioi}{\pars{Lectio I.} \scriptura{Tob. 3, 7-15}

\noindent De libro Thobis.

\noindent Cóntigit Saræ fílias Ráguel, qui erat Ecbátanis Médiæ, ut ipsa audíret impropéria ab una ex ancíllis patris sui, quóniam trádita erat viris septem, et Asmódeus dæmónium nequíssimum occidébat eos, ántequam cum illa fíerent, sicut est sólitum muliéribus.

\noindent Et dixit illi ancílla: «Tu es, quæ suffócas viros tuos! Ecce iam trádita es viris septem, et némine eórum frúita es. Quid nos flagéllas causa virórum tuórum, quia mórtui sunt? Vade cum illis, nec ex te videámus fílium aut fíliam in perpétuum.»

\noindent In illa die contristáta est ánimo puélla et lacrimáta est et ascéndens in superiórem locum patris sui vóluit láqueo se suspéndere.

\noindent Et cogitávit íterum et dixit: «Ne forte impróperent patri meo et dicant: "Unicam habuísti fíliam caríssimam, et hæc láqueo se suspéndit ex malis"; et dedúcam senéctam patris mei cum tristítia ad ínferos. Utílius mihi est non me láqueo suspéndere, sed deprecári Dóminum ut móriar et iam impropéria non áudiam in vita mea. »

\noindent Porréctis mánibus ad fenéstram, Sara deprecáta est et dixit: «Benedíctus es, Dómine Deus miséricors, et benedíctum est nomen tuum sanctum et honorábile in sǽcula. Benedícant tibi ómnia ópera tua in ætérnum. Et nunc, Dómine, ad te fáciem meam et óculos meos diréxi.»

\noindent «Iube me dimítti désuper terram, et ne áudiam iam impropéria. Tu scis, Dómine, quóniam munda sum ab omni immundítia viri et non coinquinávi nomen meum neque nomen patris mei in terra captivitátis meæ. Unica sum patri meo, et non habet álium fílium qui possídeat hereditátem illíus, neque frater est illi próximus neque propínquus illi, ut custódiam me illi uxórem. Iam periérunt mihi septem, et ut quid mihi adhuc vívere? Et si non tibi vidétur, Dómine, occídere me, ímpera ut respiciátur in me et misereátur mei, et ne iam impropérium áudiam.»}
\newcommand{\responsoriumi}{\pars{Responsorium 1.} \scriptura{\Rbardot{} Tob. 3, 15 \Vbardot{} ibid. 3, 2; \textbf{H407}}

\vspace{-5mm}

\responsorium{I}{temporalia/resp-petodomine-CROCHU.gtex}{}}
\newcommand{\lectioii}{\pars{Lectio II.} \scriptura{Hom. 10, 6 : PG 60, 482-483}

\noindent Ex Homíliis sancti Ioánnis Chrysóstomi epíscopi in Epístulam ad Romános.

\noindent Idcírco quod ómnium nobis caríssimum est, ánimam nempe, iubet Dóminus noster secúndam in amóre poni; quia ipse maiórem in modum et super ómnia vult a nobis amári. Etenim et nos cum non ádmodum erga áliquem affícimur, illíus amórem non multum curámus, etsi magnus sit et illústris; cum vero quémpiam sincére amámus, etsi vilis tenuísque sit, eius mútuum amórem magni fácimus. Ideo ille non solum a nobis amári, sed étiam pro nobis contumeliósa illa pati, glóriam vocábat. Verum illa ob dilectiónem tantum glória erant; quæ autem nos pro ipso passi fuérimus, non propter amórem tantum, sed étiam propter amáti glóriam et dignitátem, glória vere vocéntur et fúerint.

\noindent Quasi ergo ad corónas máximas, ad perícula pro ipso subeúnda currámus, nec paupertátem, vel morbum, vel moléstiam, vel sycophantíam, vel ipsam mortem gravem et moléstam esse putémus, cum hæc propter illum sustinénda sint. Nam si sapiámus, magnum inde fructum decerpémus; quemádmodum nisi sapiámus, ne a contráriis quidem áliquid boni lucrábimur.}
\newcommand{\responsoriumii}{\pars{Responsorium 2.} \scriptura{\Rbardot{} Tob. 12, 6 \Vbardot{} ibid. 12, 18.20; \textbf{H408}}

\vspace{-5mm}

\responsorium{I}{temporalia/resp-benedicitedeum-CROCHU.gtex}{}}
\newcommand{\lectioiii}{\pars{Lectio III.}

\noindent Perpénde autem: tibi quíspiam moléstus es: et adversátur? Ad vigilándum te ille próvocat, occasionémque tibi præbet, ut sis Deo símilis. Si insidiántem tibi díligas símilis eris ei \emph{qui solem oríri facit super malos et bonos.} Alius tibi pecúnias ábripit? Si generóse feras, eámdem recípies mercédem, quam si qui ómnia paupéribus largiúntur. \emph{Nam rapínam facultátum vestrárum,} inquit, \emph{cum gáudio excepístis, sciéntes vos meliórem habére et manéntem in cœlis substántiam.}

\noindent Maledíctis et convíciis te quíspiam incéssit? Seu vera, seu falsa illa sint, corónam tibi máximam néxuit, si æquo ánimo feras. Nam sycophánta magnam nobis mercédem concíliat \emph{Gaudéte,} inquit, \emph{et exsultáte, cum omne malum díxerint advérsum vos, mentiéntes; quia merces vestra copiósa est in cœlis;} cumque vera dicit étiam, multum prodest, si tamen dicta patiénter ferámus. Etenim Pharisǽus ille vera contra publicánum proferébat; at de publicáno iustum effécit. Quid opus est síngula prósequi? Nam Iobi certámina perpendénti licet ómnia accuráte díscere. Ideóque Paulus dicébat: \emph{Si Deus pro nobis, quis contra nos?}}
\newcommand{\responsoriumiii}{\pars{Responsorium 3.} \scriptura{\Rbardot{} Tob. 12, 20 \Vbardot{} ibid. 12, 6; \textbf{H408}}

\vspace{-5mm}

\responsorium{II}{temporalia/resp-tempusestutrevertar-CROCHU-cumdox.gtex}{}}
\include{hebdomadaxxiv}
\include{feriaiii}
