\newcommand{\lectioi}{\pars{Lectio I.} \scriptura{1 Reg. 18, 16b-40}

\noindent De libro primo Regum.

\noindent In diébus illis: Venit Achab in occúrsum Elíæ et, cum vidísset eum, ait: «Tune es, qui contúrbas Israel?». 

\noindent Et ille ait: «Non turbávi Israel, sed tu et domus patris tui, qui dereliquístis mandáta Dómini, et secútus es Báalim. Verúmtamen nunc mitte et cóngrega ad me univérsum Israel in monte Carméli et prophétas Baal quadringéntos quinquagínta prophetásque Aseræ quadringéntos, qui cómedunt de mensa Iézabel».

\noindent Misit Achab ad omnes fílios Israel et congregávit prophétas in monte Carméli. 

\noindent Accédens autem Elías ad omnem pópulum ait: «Usquequo claudicátis in duas partes? Si Dóminus est Deus, sequímini eum; si autem Baal, sequímini illum». 

\noindent Et non respóndit ei pópulus verbum. 

\noindent Et ait rursus Elías ad pópulum: «Ego remánsi prophéta Dómini solus; prophétæ autem Baal quadringénti et quinquagínta viri sunt. Dentur nobis duo boves, et illi éligant sibi bovem unum et in frusta cædéntes ponant super ligna; ignem autem non suppónant. Et ego fáciam bovem álterum et impónam super ligna; ignémque non suppónam. Invocáte nomen dei vestri, et ego invocábo nomen Dómini; et Deus, qui exaudíerit per ignem, ipse est Deus!». Respóndens omnis pópulus ait: «Optima proposítio».

\noindent Dixit ergo Elías prophétis Baal: «Elígite vobis bovem unum et fácite primi, quia vos plures estis; et invocáte nomen dei vestri ignémque non supponátis». Qui cum tulíssent bovem, quem déderat eis, fecérunt et invocábant nomen Baal de mane usque ad merídiem dicéntes: «Baal, exáudi nos!». Et non erat vox, nec qui respondéret. 

\noindent Saliebántque in circúitu altáris, quod fécerant. Cumque esset iam merídies, illudébat eis Elías dicens: «Clamáte voce maióre; deus enim est et fórsitan occupátus est aut secéssit aut in itínere aut certe dormit, ut excitétur». 

\noindent Clamábant ergo voce magna et incidébant se iuxta ritum suum cultris et lancéolis, donec perfunderéntur sánguine.}
\newcommand{\responsoriumi}{\pars{Responsorium 1.} \scriptura{\Rbardot{} 1 Reg. 7, 3 \Vbardot{} ibidem; \textbf{H397}}

\vspace{-5mm}

\responsorium{III}{temporalia/resp-praeparatecordavestra-sinedox.gtex}{}}
\newcommand{\lectioii}{\pars{Lectio II.} \scriptura{1 Reg. 18, 29-40}

\noindent Postquam autem, tránsiit merídies et, illis prophetántibus, vénerat tempus, quo sacrifícium offérri solet, nec audiebátur vox, neque áliquis respondébat nec attendébat orántes, dixit Elías omni pópulo: «Veníte ad me». 

\noindent Et, accedénte ad se pópulo, curávit altáre Dómini, quod destrúctum fúerat; et tulit duódecim lápides iuxta númerum tríbuum filiórum Iacob, ad quem factus est sermo Dómini dicens: «Israel erit nomen tuum». 

\noindent Et ædificávit lapídibus altáre in nómine Dómini fecítque aquædúctum quasi pro duóbus satis in circúitu altáris et compósuit ligna divisítque per membra bovem et pósuit super ligna et ait: «Impléte quáttuor hýdrias aqua et fúndite super holocáustum et super ligna». 

\noindent Rursúmque dixit: «Etiam secúndo hoc fácite». Qui cum fecíssent et secúndo, ait: «Etiam tértio idípsum fácite». Fecerúntque et tértio, et currébant aquæ circum altáre, et fossa aquædúctus repléta est.

\noindent Cumque iam tempus esset, ut offerrétur sacrifícium, accédens Elías prophéta ait: «Dómine, Deus Abraham, Isaac et Israel, hódie osténde quia tu es Deus in Israel et ego servus tuus et iuxta præcéptum tuum feci ómnia hæc. Exáudi me, Dómine, exáudi me, ut discat pópulus iste quia tu, Dómine, es Deus et tu convertísti cor eórum íterum!».

\noindent Cécidit autem ignis Dómini et vorávit holocáustum et ligna et lápides, púlverem quoque et aquam, quæ erat in aquædúctu lambens. Quod cum vidísset omnis pópulus, cécidit in fáciem suam et ait: «Dóminus ipse est Deus, Dóminus ipse est Deus!». 

\noindent Dixítque Elías ad eos: «Apprehéndite prophétas Baal, et ne unus quidem effúgiat ex eis!». Quos cum comprehendíssent, duxit eos Elías ad torréntem Cison et interfécit eos ibi.}
\newcommand{\responsoriumii}{\pars{Responsorium 2.} \scriptura{\Vbardot{} Ex. 34, 29; \textbf{H160}}

\vspace{-5mm}

\responsorium{VIII}{temporalia/resp-splendidafactaestfacies-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 8-11: SCh 25 bis, 158-160}

\noindent Ex Tractátu sancti Ambrósii epíscopi De mystériis.

\noindent Quid vidísti in baptistério? Aquas útique sed non solas: levítas illic ministrántes, summum sacerdótem interrogántem et consecrántem. 

\noindent Primum ómnium dócuit te Apóstolus \emph{non} ea contemplánda \emph{nobis quæ vidéntur sed quæ non vidéntur, quóniam quæ vidéntur temporália sunt, quæ autem non vidéntur ætérna.} 

\noindent Nam et álibi habes quia invisibília Dei \emph{a creatúra mundi per ea quæ facta sunt comprehendúntur, sempitérna quoque virtus eius et divínitas} opéribus æstimátur. Unde et ipse Dóminus ait: \emph{Si mihi non créditis, vel opéribus crédite.} 

\noindent Crede ergo divinitátis illic adésse præséntiam. Operatiónem credis, non credis præséntiam? Unde sequerétur operátio nisi præcéderet ante præséntia?

\noindent Consídera autem quam vetus mystérium sit et in ipsíus mundi præfigurátum orígine. 

\noindent In princípio ipso, quando fecit Deus cælum et terram, \emph{spíritus,} inquit, \emph{superferebátur super aquas.} Non operabátur qui superferebátur? 

\noindent Cognósce quia operabátur in illa mundi fábrica, quando tibi dicit Prophéta: \emph{Verbo Dómini cæli firmáti sunt et spíritu oris eius omnis virtus eórum.} 

\noindent Utrúmque prophético subníxum est testimónio, et quia superferebátur et quia operabátur. Quia superferebátur Móyses dicit, quia operabátur David testificátur.

\noindent Accipe áliud testimónium. Corrúpta erat caro omnis ab iniquitátibus suis. \emph{ Non permanébit,} inquit, \emph{spíritus meus in homínibus, quóniam carnes sunt.} Quo osténdit Deus quia carnáli immundítia et gravióris labe peccáti grátia spiritális avértitur. 

\noindent Unde volens Deus reparáre quod déderat, dilúvium fecit et iustum Noe in arcam iussit ascéndere. Quando decidénte dilúvio corvum dimísit prius, póstea dimísit colúmbam, quæ cum ramo óleæ légitur revertísse. Vides aquam, vides lignum, colúmbam áspicis, et dúbitas de mystério?

\noindent Aqua est qua caro mérgitur, ut omne abluátur carnále peccátum. Sepelítur illic omne flagítium. 

\noindent Lignum est in quo suffíxus est Dóminus Iesus cum paterétur pro nobis. 

\noindent Colúmba est in cuius spécie descéndit Spíritus Sanctus, sicut didicísti in novo testaménto, qui tibi pacem ánimæ, tranquillitátem mentis inspírat.}
\newcommand{\responsoriumiii}{\pars{Responsorium 3.} \scriptura{Cf. Gn. 8, 8.9.11}

\vspace{-5mm}

\responsorium{VIII}{temporalia/resp-emissitnoecolumbam-cumdox.gtex}}
\include{hebdomadaxv}
\include{feriaii}
