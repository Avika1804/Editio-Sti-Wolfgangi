\newcommand{\lectioi}{\pars{Lectio I.} \scriptura{Ic. 5, 12-20}

\noindent De Epístula beáti Iacóbi apóstoli.

\noindent Ante ómnia autem, fratres mei, nolíte iuráre neque per cælum neque per terram, neque áliud quodcúmque iuraméntum; sit autem vestrum “Est” est, et “Non” non, uti non sub iudício decidátis.

\noindent Tristátur áliquis vestrum? Oret. Æquo ánimo est? Psallat.

\noindent Infirmátur quis in vobis? Advocet presbýteros ecclésiæ, et orent super eum, unguéntes eum óleo in nómine Dómini. Et orátio fídei salvábit infírmum, et allevábit eum Dóminus; et si peccáta operátus fúerit, dimitténtur ei.

\noindent Confitémini ergo altérutrum peccáta et oráte pro ínvicem, ut sanémini. Multum enim valet deprecátio iusti óperans.

\noindent Elías homo erat símilis nobis passíbilis et oratióne orávit, ut non plúeret, et non pluit super terram annos tres et menses sex; et rursum orávit, et cælum dedit plúviam, et terra germinávit fructum suum.

\noindent Fratres mei, si quis ex vobis erráverit a veritáte, et convérterit quis eum, scire debet quóniam, qui convérti fécerit peccatórem ab erróre viæ eius, salvábit ánimam suam a morte et opériet multitúdinem peccatórum.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 32, 1 \Vbardot{} ibid., 2; \textbf{H252} \& \textbf{E234}}

\vspace{-5mm}

\responsorium{I}{temporalia/resp-gaudeteiusti-CROCHU.gtex}{}}
\newcommand{\lectioii}{\pars{Lectio II.} \scriptura{Sermo 12, 13-14 : CSEL 62, 258-259}

\noindent Ex Expositióne sancti Ambrósii epíscopi in psalmum centésimum décimum octávum.

\noindent Vides quod Verbum Deus et otiósum próvocat et dormiéntem éxcitat. Qui enim venit et iánuam pulsat, vult semper intráre. Sed in nobis est quod non semper ingréditur, non semper manet. Páteat adveniénti iánua tua; áperi ánimam tuam, expánde grémium tuæ mentis, ut vídeat divítias simplicitátis, thesáuros pacis, suavitátem grátiæ.

\noindent Diláta cor tuum, occúrre soli lucis ætérnæ \emph{quæ illúminat omnem hóminem.} Et illud quidem verum lumen ómnibus lucet; sed si quis fenéstras suas cláuserit, ætérno lúmine se ipse fraudábit.

\noindent Exclúditur ergo et Christus, si tu mentis tuæ iánuam claudas. Etsi possit intráre, non vult tamen importúnus irrúere, non vult invítos cógere. Ortus ex Vírgine procéssit ex alvo, univérsa tótius orbis irrádians, ut lucéret ómnibus. Cápiunt qui desíderant fulgóris perpétui claritátem, quam nox nulla intérpolat. Soli enim huic quem cotídie cérnimus nox tenebrósa succédit, sol autem iustítiæ numquam óccidit, quia sapiéntiæ non succédit malítia.}
\newcommand{\responsoriumii}{\pars{Responsorium 2.} \scriptura{\Vbardot{} Lc. 1, 28; \textbf{H118}}

\vspace{-5mm}

\responsorium{IV}{temporalia/resp-benedictaetvenerabilis-CROCHU.gtex}{}}
\newcommand{\lectioiii}{\pars{Lectio III.} \scriptura{Gn. 11, 24-30}

\noindent Beátus ergo ille, cuius pulsat iánuam Christus. Iánua nostra est fides quæ totam domum, si fúerit robústa, commúnit. Per istam iánuam Christus ingréditur. Unde et Ecclésia dicit in Cánticis : \emph{Vox fratris mei pulsat ad iánuam.} Audi pulsántem, audi introíre cupiéntem : \emph{Aperi mihi, soror mea sponsa, colúmba mea, perfécta mea, quia caput meum replétum est rore et crines mei guttis noctis.} Consídera quando máxime pulsat iánuam tuam Deus Verbum, cum replétum est caput eius rore noctúrno. In tribulatióne étenim et tentatiónibus pósitos visitáre dignátur, ne quis forte succúmbat victus ærúmnis. Replétur ergo caput eius rore vel guttis, quando corpus eius labórat.

\noindent Tunc ergo vigilándum, ne, cum vénerit sponsus, recédat exclúsus. Si enim dórmias et cor tuum non vígilet, discédit ántequam pulset; si cor tuum vígilet, pulsat et aperíri sibi iánuam poscit. Habémus ergo ánimæ nostræ iánuam, habémus et portas de quibus dictum est : \emph{Tóllite portas, príncipes, vestras, et elevámini portæ æternáles et introíbit rex glóriæ.}}
\newcommand{\responsoriumiii}{\pars{Responsorium 3.} \scriptura{\Rbardot{} Ct. 6, 9 \Vbardot{} ibid. 3, 6; \textbf{H297}}

\vspace{-5mm}

\responsorium{IV}{temporalia/resp-quaeestista-CROCHU-cumdox.gtex}{}}
\include{hebdomadaix}
\include{sabbato}
