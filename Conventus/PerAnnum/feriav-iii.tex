\newcommand{\hymnusmatutinum}{\pars{Hymnus}

\antiphona{IV}{temporalia/hym-ChristePrecamur.gtex}}
\newcommand{\lectioi}{\pars{Lectio I.} \scriptura{Dt. 30, 1-10}

\noindent De libro Deuteronómii.

\noindent In diébus illis: Locútus est Móyses pópulo dicens: 

\noindent «Cum vénerint super te omnes sermónes isti, benedíctio et maledíctio, quas propósui in conspéctu tuo, et ductus pænitúdine cordis tui in univérsis géntibus, in quas dispérserit te Dóminus Deus tuus, et revérsus fúeris ad eum et obœdíeris eius impériis, secúndum ómnia quæ ego hódie præcípio tibi, cum fíliis tuis in toto corde tuo et in tota ánima tua, redúcet Dóminus Deus tuus captivitátem tuam ac miserébitur tui et rursum congregábit te de cunctis pópulis, in quos te ante dispérsit. 

\noindent Si ad cárdines cæli fúeris dissipátus, inde te rétrahet Dóminus Deus tuus et assúmet atque introdúcet in terram, quam possedérunt patres tui, et obtinébis eam; et feliciórem et maióris númeri esse te fáciet quam fuérunt patres tui. 

\noindent Circumcídet Dóminus Deus tuus cor tuum et cor séminis tui, ut díligas Dóminum Deum tuum in toto corde tuo et in tota ánima tua, ut possis vívere. Omnes autem maledictiónes has convértet super inimícos tuos et eos, qui odérunt te et persequúntur. 

\noindent Tu autem revertéris et áudies vocem Dómini faciésque univérsa mandáta, quæ ego præcípio tibi hódie; et abundáre te fáciet Dóminus Deus tuus in cunctis opéribus mánuum tuárum, in súbole úteri tui et in fructu iumentórum tuórum et in ubertáte terræ tuæ, in rerum ómnium largitáte; revertétur enim Dóminus, ut gáudeat super te in ómnibus bonis, sicut gavísus est in pátribus tuis. 

\noindent Si tamen audíeris vocem Dómini Dei tui et custodíeris mandáta eius et præcépta, quæ in hac lege conscrípta sunt, et revertáris ad Dóminum Deum tuum in toto corde tuo et in tota ánima tua.}
\newcommand{\responsoriumi}{\pars{Responsorium 1.} \scriptura{\Rbardot{} Ex. 23, 20 \Vbardot{} Ps. 80, 9-10; \textbf{H160}}

\vspace{-5mm}

\responsorium{IV}{temporalia/resp-eccemittoangelummeum-CROCHU.gtex}{}}
\newcommand{\lectioii}{\pars{Lectio II.} \scriptura{Dt. 30, 11-20}

\noindent Mandátum hoc, quod ego præcípio tibi hódie, non supra te est neque procul pósitum nec in cælo situm, ut possis dícere: “Quis nobis ad cælum valet ascéndere, ut déferat illud ad nos, et audiámus atque ópere compleámus?”. Neque trans mare pósitum, ut causéris et dicas: “Quis nobis transfretáre póterit mare et illud ad nos usque deférre, ut possímus audíre et fácere quod præcéptum est?”. Sed iuxta te est sermo valde in ore tuo et in corde tuo, ut fácias illum. 

\noindent Consídera quod hódie proposúerim in conspéctu tuo vitam et bonum, et e contrário mortem et malum. 

\noindent Si obœdíeris mandátis Dómini Dei tui, quæ ego præcípio tibi hódie, ut díligas Dóminum Deum tuum et ámbules in viis eius et custódias mandáta illíus et præcépta atque iudícia, vives; ac multiplicábit te benedicétque tibi in terra, ad quam ingrediéris possidéndam. 

\noindent Sin autem avérsum fúerit cor tuum, et audíre nolúeris atque erróre decéptus adoráveris deos aliénos et servíeris eis, prædíco vobis hódie quod pereátis et parvo témpore morémini in terra, ad quam, Iordáne transmísso, ingrediéris possidéndam. 

\noindent Testes ínvoco hódie contra vos cælum et terram quod proposúerim vobis vitam et mortem, benedictiónem et maledictiónem. Elige ergo vitam, ut et tu vivas et semen tuum et díligas Dóminum Deum tuum atque obœ́dias voci eius et illi adhǽreas - ipse est enim vita tua et longitúdo diérum tuórum -, ut hábites in terra, pro qua iurávit Dóminus pátribus tuis Abraham, Isaac et Iacob, ut daret eam illis».}
\newcommand{\responsoriumii}{\pars{Responsorium 2.} \scriptura{\Rbardot{} Dt. 4, 1; 27, 3 \Vbardot{} Ps. 80, 9-10; \textbf{H161}}

\vspace{-5mm}

\responsorium{II}{temporalia/resp-audiisraelpraecepta-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo 7: PLS 4, 785-786}

\noindent Ex Sermónibus Ioánnis Medíocris Neapolitáni epíscopi.

\noindent \emph{Dóminus illuminátio mea et salus mea: quem timébo?} Magnum servum, qui sciébat quómodo illuminabátur, unde illuminabátur, qualis erat qui illuminabátur. Vidébat lucem, non istam, quæ ad vésperum tendit; sed illam lucem, \emph{quam óculus non videt.} Mentes ex hac luce illuminátæ non ruunt in peccáta, non offéndunt in vítiis.

\noindent Dicébat enim Dóminus: \emph{Ambuláte dum habétis lucem in vobis.} De qua enim luce dicébat, nisi de ipso? qui dixit: \emph{Ego lux veni in mundum}, ut qui vident, non vídeant, et cæci lumen recípiant. Iste ergo Dóminus illuminátio nostra, sol iustítiæ, qui radiávit Ecclésiam suam cathólicam ubíque diffúsam, et clamábat Prophéta in figúra eius: \emph{Dóminus illuminátio mea et salus mea: quem timébo?}

\noindent Illuminátus homo intérior non cláudicat, a via non recédit, totum tólerat. Qui de longínquo videt pátriam, adversitátes sústinet, in temporálibus non contristátur, sed in Deo confirmátur; déprimit cor et sústinet, et humilitáte sua patiéntiam habet. Lumen istud verum, \emph{quod illúminat omnem hóminem veniéntem in hunc mundum,} dat se metuéntibus, infúndit cui vult, ubi vult, revélat se cui Fílius vult.

\noindent Qui sedébat in ténebris et umbra mortis, in ténebris malórum et umbra peccatórum, orta luce horret sibi et ádicit se, pǽnitet, erubéscit et dicit: \emph{Dóminus illuminátio mea et salus mea: quem timébo?} Magna salus, fratres mei. Ista salus infirmitátem non timet, lassitúdinem non formídat, dolórem non videt. Debémus ergo plene atque perfécte non tantum lingua, sed étiam mente clamáre et dícere: \emph{Dóminus illuminátio mea et salus mea: quem timébo?} Si ipse illúminat, ipse salvat, quem timébo? Véniant calígines suggestiónum, Dóminus illuminátio mea. Veníre possunt, profícere non possunt, cor nostrum impugnándo, non tamen vincéndo. Véniat cǽcitas cupiditátum, \emph{Dóminus illuminátio mea.} Fortitúdo ergo nostra ipse est, qui se dat nobis et nos ipsos damus illi. Cúrrite ad médicum cum potéstis, ne cum velítis non possítis.}
\newcommand{\responsoriumiii}{\pars{Responsorium 3.} \scriptura{\Rbardot{} Sap. 9, 10 \Vbardot{} ibid. 9, 4; \textbf{H398}}

\vspace{-5mm}

\responsorium{I}{temporalia/resp-emittedominesapientiam-CROCHU.gtex}{}}
\include{hebdomadaiii}
\include{feriav}
