\newcommand{\lectioi}{\pars{Lectio I.} \scriptura{Gn. 2, 4-10.15-17}

\noindent De libro Génesis.

\noindent Istæ sunt generatiónes cæli et terræ, quando creáta sunt, in die quo fecit Dóminus Deus cælum et terram, et omne virgúltum agri ántequam orirétur in terra, omnémque herbam regiónis priúsquam germináret;

\noindent non enim plúerat Dóminus Deus super terram, et homo non erat qui operarétur terram; sed fons ascendébat e terra, írrigans univérsam superfíciem terræ.

\noindent Formávit ígitur Dóminus Deus hóminem de limo terræ, et inspirávit in fáciem eius spiráculum vitæ, et factus est homo in ánimam vivéntem.

\noindent Plantáverat autem Dóminus Deus paradísum voluptátis a princípio, in quo pósuit hóminem quem formáverat.

\noindent Produxítque Dóminus Deus de humo omne lignum pulchrum visu, et ad vescéndum suáve lignum étiam vitæ in médio paradísi, lignúmque sciéntiæ boni et mali.

\noindent Et flúvius egrediebátur de loco voluptátis ad irrigándum paradísum, qui inde divíditur in quáttuor cápita.

\noindent Tulit ergo Dóminus Deus hóminem, et pósuit eum in paradíso voluptátis, ut operarétur, et custodíret illum;

\noindent præcepítque ei, dicens: «Ex omni ligno paradísi cómede; de ligno autem sciéntiæ boni et mali ne cómedas: in quocúmque enim die coméderis ex eo, morte moriéris.»}
\newcommand{\responsoriumi}{\pars{Responsorium 1.} \scriptura{\Rbardot{} Gn. 2, 15 \Vbardot{} ibid., 7; \textbf{H136}}

\vspace{-5mm}

\responsorium{VIII}{temporalia/resp-tulitergodominus-CROCHU.gtex}{}}
\newcommand{\lectioii}{\pars{Lectio II.} \scriptura{Gn. 2, 18-25}

\noindent Dixit quoque Dóminus Deus: Non est bonum esse hóminem solum: faciámus ei adiutórium símile sibi.

\noindent Formátis ígitur Dóminus Deus de humo cunctis animántibus terræ, et univérsis volatílibus cæli, addúxit ea ad Adam, ut vidéret quid vocáret ea: omne enim quod vocávit Adam ánimæ vivéntis, ipsum est nomen eius.

\noindent Appellavítque Adam nomínibus suis cuncta animántia, et univérsa volatília cæli, et omnes béstias terræ: Adae vero non inveniebátur adiútor símilis eius.

\noindent Immísit ergo Dóminus Deus sopórem in Adam: cumque obdormísset, tulit unam de costis eius, et replévit carnem pro ea.

\noindent Et ædificávit Dóminus Deus costam, quam túlerat de Adam, in mulíerem: et addúxit eam ad Adam.

\noindent Dixítque Adam: Hoc nunc os ex óssibus meis, et caro de carne mea: hæc vocábitur Virágo, quóniam de viro sumpta est.

\noindent Quam ob rem relínquet homo patrem suum, et matrem, et adhærébit uxóri suæ: et erunt duo in carne una.

\noindent Erat autem utérque nudus, Adam scílicet et uxor eius: et non erubescébant.}
\newcommand{\responsoriumii}{\pars{Responsorium 2.} \scriptura{\Rbardot{} Gn. 2, 18 \Vbardot{} ibid., 20; \textbf{H136}}

\vspace{-5mm}

\responsorium{V}{temporalia/resp-dixitdominusdeusnonest-CROCHU.gtex}{}}
\newcommand{\lectioiii}{\pars{Léctio III.} \scriptura{Hom. 1, 12-13 : SC bis, 79-84; W.A. Baehrens, \emph{Orígenes Werke}, Band 6, pp. 16-18}

\noindent Ex Homíliis Orígenis presbýteri in Génesim.

\noindent Illud sane étiam eminéntius in conditióne hóminis vídeo, quod álibi non invénio dictum: \emph{et fecit Deus hóminem, ad imáginem Dei fecit eum}. Quod neque in cœlo neque in terra neque in sole vel luna invénimus adscríptum. Hunc sane hóminem, quem dicit \emph{ad imáginem Dei} factum, non intellígimus corporálem. Non enim córporis figméntum Dei imáginem cóntinet, neque factus esse corporális homo dícitur, sed plasmátus, sicut in consequéntibus scriptum est.

\noindent Ait enim: \emph{et plasmávit Deus hóminem}, id est finxit \emph{de terræ limo}. Is autem, qui \emph{ad imáginem Dei}factus est, intérior homo noster est, invisíbilis et incorporális et incorrúptus atque immortális. In his enim tálibus Dei imágo réctius intellígitur.

\noindent Opórtet nos vidére, quæ est ista imágo Dei, et perquírere, ad cuius imáginis similitúdinem homo factus est. Non enim dixit quia "fecit Deus hóminem ad imáginem aut similitúdinem suam" sed \emph{ad imáginem Dei fecit eum}. Quæ est ergo ália imágo Dei, ad cuius imáginis similitúdinem factus est homo, nisi Salvátor noster? qui est \emph{primogénitus omnis creatúræ} de quo scriptum est quia sit \emph{splendor ætérni lúminis, et figúra expréssa substántiæ Dei}; qui et ipse de se dicit: \emph{Ego in patre, et pater in me} et \emph{Qui me vidit, vidit et patrem}.

\noindent Sicut enim qui víderit imáginem alicúius, videt eum, cuius imágo est, ita et per \emph{verbum Dei}, quæ est imágo Dei, Deum quis videt. Et ita verum erit, quod dixit:\emph{qui me vidit, vidit et patrem}. Ad huius ergo imáginis similitúdinem homo factus est et proptérea Salvátor noster, qui est imágo Dei, misericórdia motus pro hómine, qui ad eius similitúdinem factus fúerat, videns eum depósita sua imágine malígni imáginem induxísse, ipse motus misericórdia imágine hóminis assúmpta venit ad eum, sicut et Apóstolus contestátur dicens: \emph{cum in forma Dei esset, non rapínam arbitrátus est esse se æquálem Deo, sed semetípsum exinanívit formam servi accípiens, et hábitu repértus ut homo, humiliávit semet ipsum usque ad mortem}.

\noindent Quicúmque ergo véniunt ad eum et rationábilis imáginis partícipes éffici student, per proféctum suum \emph{secúndum interiórem hóminem renovántur cotídie} ad imáginem eius, qui fecit eos; ita ut possint emph{confórmes córporis claritátis eius} éffici, sed unusquísque pro víribus suis.

\noindent Si enim ad imáginem Dei factus homo contra natúram íntuens imáginem diáboli per peccátum símilis eius efféctus est, multo magis íntuens imáginem Dei, ad cuius similitúdinem factus est a Deo, per Verbum et per virtútem eius recípiet [eius] formam illam, quæ data ei fúerat per natúram. Et nemo despéret videns similitúdinem suam magis esse cum diábolo quam cum Deo posse se íterum recuperáre formam imáginis Dei, quia non venit Salvátor emph{vocáre iustos, sed peccatóres in pœniténtiam}.}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 2, 21 \Vbardot{} ibid., 23; \textbf{H137}}

\vspace{-5mm}

\responsorium{V}{temporalia/resp-immisitdominussoporem-CROCHU-cumdox.gtex}{}}
\newcommand{\hymnuslaudes}{\pars{Hymnus} \scriptura{Hilarius (\olddag{} 367)}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{IV}{temporalia/hym-LucisLargitor.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
\vspace{-3mm}}
\include{hebdomadaiv}
\include{feriaii}
