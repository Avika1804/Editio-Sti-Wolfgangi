\newcommand{\lectioi}{\pars{Lectio I.} \scriptura{1 Th. 2, 13-19}

\noindent De Epístola prima beáti Pauli apóstoli ad Thessalonicénses.

\noindent Fratres: Grátias ágimus Deo sine intermissióne, quóniam cum accepissétis a nobis verbum audítus Dei, accepístis non ut verbum hóminum sed, sicut est vere, verbum Dei, quod et operátur in vobis, qui créditis. Vos enim imitatóres facti estis, fratres, ecclesiárum Dei, quæ sunt in Iudǽa in Christo Iesu, qui éadem passi estis et vos a contribúlibus vestris, sicut et ipsi a Iudǽis, qui et Dóminum occidérunt Iesum et prophétas et nos persecúti sunt et Deo non placent et ómnibus homínibus adversántur, prohibéntes nos géntibus loqui, ut salvæ fiant, ut ímpleant peccáta sua semper. Pervénit autem ira Dei super illos usque in finem.

\noindent Nos autem, fratres, desoláti a vobis ad tempus horæ, fácie non corde, abundántius festinávimus fáciem vestram vidére cum multo desidério. Propter quod volúimus veníre ad vos, ego quidem Paulus et semel et íterum, et impedívit nos Sátanas. Quæ est enim nostra spes aut gáudium aut coróna glóriæ —nonne et vos— ante Dóminum nostrum Iesum in advéntu eius? Vos enim estis glória nostra et gáudium.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 36, 3 \Vbardot{} ibid., 5; \textbf{H86}}

\vspace{-5mm}

\responsorium{V}{temporalia/resp-delectareindomino-CROCHU.gtex}{}}
\newcommand{\lectioii}{\pars{Lectio II.} \scriptura{1 Th. 3, 1-12}

\noindent Propter quod non sustinéntes ámplius, plácuit nobis, ut relinquerémur Athénis soli, et mísimus Timótheum, fratrem nostrum et cooperatórem Dei in evangélio Christi, ad confirmándos vos et exhortándos pro fide vestra, ut nemo turbétur in tribulatiónibus istis. Ipsi enim scitis quod in hoc pósiti sumus; nam et cum apud vos essémus, prædicebámus vobis passúros nos tribulatiónes, sicut et factum est et scitis. Proptérea et ego ámplius non sústinens, misi ad cognoscéndam fidem vestram, ne forte tentáverit vos is qui tentat, et inánis fiat labor noster.

\noindent Nunc autem veniénte Timótheo ad nos a vobis et annuntiánte nobis fidem et caritátem vestram et quia memóriam nostri habétis bonam semper, desiderántes nos vidére, sicut nos quoque vos, ídeo consoláti sumus, fratres, propter vos in omni necessitáte et tribulatióne nostra per vestram fidem, quóniam nunc vívimus, si vos statis in Dómino. Quam enim gratiárum actiónem póssumus Deo retribúere pro vobis in omni gáudio, quo gaudémus propter vos ante Deum nostrum, nocte et die abundántius orántes ut videámus fáciem vestram et compleámus ea, quæ desunt fídei vestræ?

\noindent Ipse autem Deus et Pater noster et Dóminus noster Iesus dírigat viam nostram ad vos; vos autem Dóminus abundáre et superabundáre fáciat caritáte in ínvicem et in omnes, quemádmodum et nos in vos, ad confirmánda corda vestra sine queréla in sanctitáte ante Deum et Patrem nostrum, in advéntu Dómini nostri Iesu cum ómnibus sanctis eius. Amen.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 38, 13 \Vbardot{} ibid., 2; \textbf{H86}}

\vspace{-5mm}

\responsorium{II}{temporalia/resp-auribuspercipedomine-CROCHU.gtex}{}

\rubrica{vel ad libitum:} \pars{Responsorium 2.} \scriptura{\Rbardot{} 2 Tim. 4, 8 \Vbardot{} ibid. 1, 12; \textbf{H286}}

\vspace{-5mm}

\responsorium{II}{temporalia/resp-repositaestmihicorona-CROCHU.gtex}{}}
\newcommand{\lectioiii}{\pars{Lectio III.} \scriptura{Ps 132: PLS 1, 244-245}

\noindent Ex Tractátibus Pseudo-Hilárii in Psalmos.

\noindent \emph{Ecce quam bonum est et iucúndum habitáre fratres in unum.} Bonum et iucúndum est in unum fratres habitáre, quia, cum in uno hábitant, convéntu Ecclésiæ congregántur; cum fratres nuncupántur únicæ voluntátis caritáte concórdes sunt.

\noindent Ad primam enim Apostolórum prædicatiónem hoc magnum præcéptum fuísse légimus, quod dícitur: \emph{Erat enim ómnium credéntium cor et ánima una.} Hoc ítaque pópulo Dei cóngruit sub uno Patre fratres esse, sub uno Spíritu unum esse, sub una domo unánimes incédere, sub uno córpore uníus córporis membra esse.

\noindent Iucúndum et bonum est habitáre fratres in unum. Comparatiónem vero huius boni iucundíque Prophéta constítuit dicens: \emph{Sicut unguéntum de cápite, quod descéndit in barbam Aaron, quod descéndit in oram vestiménti eius.} Aaron unguéntum compósitum fuit ex odóribus, unde úngitur in sacerdótem. Hanc consecratiónem primum sacerdóti suo Deo esse complácuit; Dóminum quoque nostrum invisibíliter unctum esse \emph{a consórtibus suis.} Unctio ista terréna non est; non cornu, ut reges ungebántur, sed \emph{óleo lætítiæ} unctus est. Dénique post hanc unctiónem Aaron secúndum legem christus est nuncupátus.

\noindent Ut ígitur hoc unguéntum immúndos córdium spíritus, quocúmque infúsum fúerit, exstínguit, ita et per unctiónem caritátis, concórdiam Deo iam quod est suáve spirámus, Apóstolo dicénte: \emph{Christi bonus odor sumus.} Ut ergo plácitum hoc in primo Deo est Aaron sacerdóte unguéntum, ita bonum et iucúndum est habitáre fratres in unum.

\noindent Descéndit autem únctio a cápite in barbam. Barba autem virílis ætátis ornátus est. Neque enim nos párvulos esse in Christo opórtet, nisi ad id tantum quod dictum est, ut simus párvuli malítia, non sensu. Infidéles autem omnes Apóstolus párvulos esse dicit, quod infírmi sint ad cibum firmum, adhuc lacte égeant, Apóstolo dicénte: \emph{Lacte vos potávi, non cibo; nondum enim poterátis, sed nec adhuc potéstis.}}
\newcommand{\responsoriumiii}{\pars{Responsorium 3.} \scriptura{\Vbardot{} Ps. 132, 1; \textbf{H368}}

\vspace{-5mm}

\responsorium{I}{temporalia/resp-proptertestamentumdomini-CROCHU-cumdox.gtex}{}}
\newcommand{\hymnuslaudes}{\pars{Hymnus} \scriptura{Hilarius (\olddag{} 367)}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{IV}{temporalia/hym-LucisLargitor.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
\vspace{-3mm}}
\include{hebdomadaiv}
\include{feriaii}
