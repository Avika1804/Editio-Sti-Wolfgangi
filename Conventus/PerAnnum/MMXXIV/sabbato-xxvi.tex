\newcommand{\sineobmv}{Sine officium B.M.V.}
\newcommand{\oratio}{\pars{Oratio.}

\noindent Laudent te, Dómine, ora nostra, laudet ánima, laudet et vita et, quia tui múneris est quod sumus, tuum sit omne quod vívimus.

\pars{Pro pace in universo mundo.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\hymnusmatutinum}{\pars{Hymnus}

\antiphona{II}{temporalia/hym-LuxAEterna.gtex}}
\newcommand{\lectioi}{\pars{Lectio I.} \scriptura{Phil. 4, 10-23}

\noindent De Epístola beáti Pauli apóstoli ad Philippénses.

\noindent Fratres: Gavísus sum autem in Dómino veheménter quóniam tandem aliquándo refloruístis pro me sentíre, sicut et sentiebátis, opportunitáte autem carebátis. Non quasi propter penúriam dico, ego enim dídici, in quibus sum, suffíciens esse. Scio et humiliári, scio et abundáre; ubíque et in ómnibus institútus sum et satiári et esuríre et abundáre et penúriam pati. Omnia possum in eo, qui me confórtat.

\noindent Verúmtamen bene fecístis communicántes tribulatióni meæ. Scitis autem et vos, Philippénses, quod in princípio evangélii, quando proféctus sum a Macedónia, nulla mihi ecclésia communicávit in ratióne dati et accépti nisi vos soli; quia et Thessalónicam et semel et bis in usum mihi misístis. Non quia quæro datum, sed requíro fructum, qui abúndet in ratiónem vestram. Accépi autem ómnia et abúndo; replétus sum accéptis ab Epaphrodíto, quæ misístis, odórem suavitátis, hóstiam accéptam, placéntem Deo. Deus autem meus implébit omne desidérium vestrum secúndum divítias suas in glória in Christo Iesu. Deo autem et Patri nostro glória in sǽcula sæculórum. Amen.

\noindent Salutáte omnem sanctum in Christo Iesu. Salútant vos, qui mecum sunt, fratres. Salútant vos omnes sancti, máxime autem, qui de Cǽsaris domo sunt. Grátia Dómini Iesu Christi cum spíritu vestro. Amen.}
\newcommand{\responsoriumi}{\pars{Responsorium 1.} \scriptura{\Rbardot{} 2 Tim. 1, 12 \Vbardot{} ibid. 4, 8; \textbf{H285}}

\vspace{-5mm}

\responsorium{I}{temporalia/resp-sciocuicredidi-CROCHU.gtex}{}}
\newcommand{\lectioii}{\pars{Lectio II.} \scriptura{PG 46, 295-298}

\noindent E Libro sancti Gregórii Nysséni epíscopi \emph{De Institúto christiáno}.

\noindent \emph{Si quæ in Christo nova creatúra, vétera transiérunt.} Céterum novam creatúram appellávit Spíritus sancti inhabitatiónem, in puro et inculpáto corde omníque malítia atque improbitáte ac dedécore líbero. Nam quando ánimus peccátum ódio prosecútus fúerit ac se pro víribus virtútis administratióni tradíderit atque cum vita commutátus Spíritus in se grátiam accéperit, novus efféctus est totus et reparátus atque instaurátus. Quin étiam istud: \emph{Expurgáte vetus ferméntum, ut sitis nova conspérsio.} Et hoc quoque: \emph{Epulémur, non in ferménto véteri, sed in ázymis sinceritátis et veritátis.} Hæc, inquam, cum iis, quæ de nova creatúra dicta sunt, cónsonant.

\noindent Enimvéro multos tentátor ánimæ nostræ láqueos tendit; infírmior autem est per se humána natúra quam ut victóriam ex illo reportáre possit. Idcírco étiam Apóstolus armáre nos iubet membra armis cæléstibus: \emph{Indúite,} inquit, \emph{lorícam iustítiæ et calceáte pedes in præparatióne Evangélii pacis et state succíncti lumbos vestros in veritáte.} Vidésne quot salútis modos Apóstolus tibi subindicárit, qui ad unam vitam eandémque metam tendunt; in quibus fácile vitæ currículum quod ad mandatórum Dei ápicem spectat, explétur. In álio loco ipse Apóstolus dicit: \emph{Per patiéntiam currámus ad propósitum nobis certámen, aspiciéntes in auctórem fídei et consummatórem Iesum.}}
\newcommand{\responsoriumii}{\pars{Responsorium 2.} \scriptura{\Rbardot{} 2 Tim. 4 7 \Vbardot{} ibid. 1, 12; \textbf{H285}}

\vspace{-5mm}

\responsorium{II}{temporalia/resp-bonumcertamencertavi-CROCHU.gtex}{}

\vfill

\rubrica{vel ad libitum:}

\vspace{3mm}

\pars{Responsorium 2.} \scriptura{\Rbardot{} I Cor. 5, 7.8; \Vbardot{} ibid., 8; \textbf{H235}}

\vspace{-5mm}

\responsorium{I}{temporalia/resp-expurgate-CROCHU.gtex}{}}
\newcommand{\lectioiii}{\pars{Lectio III.}

\noindent Quocírca opus est eum qui huius vitæ res præcláras plane déspicit, et omnem mundánam glóriam ábnegat, étiam cum vita ánimam própriam abnegáre. Animæ vero abnegátio est, voluntátem suam nusquam quǽrere, sed Dei voluntátem, eáque véluti bona gubernatríce uti; deínde nihil nisi id quod commúne est possidére. Sic namque expedítius erit, quod a præpósitis iniúnctum erit, cum iucunditáte et spe alácriter perfícere, ut servum Christi, et ad commúnem fratrum usum redémptum. Hoc enim vult étiam Dóminus cum ait: \emph{Qui vult inter vos primus et magnus esse, ómnium sit postrémus et ómnium servus.}

\noindent Verum eiúsmodi servitútem apud hómines gratuítam esse opórtet, et qui talis est, ómnibus debet súbici, ac véluti usúræ débitor frátribus inservíre. Etenim decet in præfectúra constitútos, maiórem quidem quam álii labórem suscípere, submíssius vero quam súbditi se gérere, ac pro servi imágine exemplóve vitam suam áliis exhibére, dum illud réputant depósitum esse Dei, qui fídei suæ commíssi sunt.

\noindent Sic ígitur præpósitos opórtet fratrum curam habére, ut probi tenerórum educatóres puerórum, qui ipsis a paréntibus tráditi sunt. Si ita ínvicem affécti fuéritis, cum subiécti, tum magístri, illi quidem cum gáudio iussis ac mandátis obtemperántes, hi vero cum voluptáte fratres ad perféctum statum provehéntes: et si honóribus ínvicem præveniátis, angelórum in terris vitam degétis.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 100, 1-2 \Vbardot{} ibid., 2; \textbf{H89}}

\vspace{-5mm}

\responsorium{III}{temporalia/resp-misericordiametiudicium-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{I}{temporalia/hym-DieiLuce-hk.gtex}}
\include{hebdomadaxxvi}
\include{sabbato}
