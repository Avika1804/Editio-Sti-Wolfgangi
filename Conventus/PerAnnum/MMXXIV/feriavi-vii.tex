\newcommand{\lectioi}{\pars{Lectio I.} \scriptura{1 Cor. 31b — 13, 13}

\noindent De Epístula prima beáti Pauli Apóstoli ad Corínthios.

\noindent Et adhuc excellentiórem viam vobis demónstro.

\noindent Si linguis hóminum loquar et angelórum, caritátem autem non hábeam, factus sum velut aes sonans aut cýmbalum tínniens.

\noindent Et si habúero prophetíam et nóverim mystéria ómnia et omnem sciéntiam, et si habúero omnem fidem, ita ut montes tránsferam, caritátem autem non habúero, nihil sum.

\noindent Et si distribúero in cibos omnes facultátes meas et si tradídero corpus meum, ut glórier, caritátem autem non habúero, nihil mihi prodest.

\noindent Cáritas pátiens est, benígna est cáritas, non æmulátur, non agit supérbe, non inflátur, non est ambitiósa, non quærit, quæ sua sunt, non irritátur, non cógitat malum, non gaudet super iniquitátem, congáudet autem veritáti; ómnia suffert, ómnia credit, ómnia sperat, ómnia sústinet.

\noindent Cáritas numquam éxcidit. Sive prophetíæ, evacuabúntur; sive linguæ, cessábunt; sive sciéntia, destruétur.

\noindent Ex parte enim cognóscimus et ex parte prophetámus; cum autem vénerit, quod perféctum est, evacuábitur, quod ex parte est.

\noindent Cum essem párvulus, loquébar ut párvulus, sapiébam ut párvulus, cogitábam ut párvulus; quando factus sum vir, evacuávi, quæ erant párvuli.

\noindent Vidémus enim nunc per spéculum in ænígmate, tunc autem fácie ad fáciem; nunc cognósco ex parte, tunc autem cognóscam, sicut et cógnitus sum.

\noindent Nunc autem manet fides, spes, cáritas, tria hæc; maior autem ex his est cáritas.}
\newcommand{\responsoriumi}{\pars{Responsorium 1.} \scriptura{\Rbar{} Dan. 1, 17 \Vbar{} Greg. Magn. XL hom. in Evang. lib. 2, hom. 2; \textbf{H269}}

\vspace{-4mm}

\responsorium{VIII}{temporalia/resp-disciplinametsapientiam-sinedox.gtex}{}}
\newcommand{\lectioii}{\pars{Lectio II.} \scriptura{Lib. 8, 6: PG 98, 1071-1074}

\noindent Ex Explanatióne sancti Gregórii Agrigentíni epíscopi super Ecclesiásten.

\noindent \emph{Veni, cómede in lætítia panem tuum et bibe in corde bono vinum tuum, quóniam iam complacuérunt Deo ópera tua.}

\noindent Si dictum hoc óbvio vulgatóque sensu declaráre velímus, haud impróprie dicámus iustam vidéri cohortatiónem, qua nos Ecclesiástes ádmonet, ut símplicem vivéndi ratiónem ampléxi ac sincéræ erga Deum fídei doctrínis addícti, panem in lætítia manducémus et vinum bibámus in corde bono; ut neque in verba malítiæ prolabámur, nec ullo in anfráctu versémur; sed pótius et recta semper cogitémus et, quantum fas est, misericórdia et liberalitáte egéntibus et mendícis subveniámus: iis nimírum et stúdiis déditi et factis, quibus Deus ipse delectátur.

\noindent At vero anagóges rátio ad altiórem cogitatiónem nos évehit, et cæléstem ac mýsticum panem reputáre docet, qui de cælo descéndit, et vitam áttulit mundo: et spiritále item vinum bíbere in corde bono, illud scílicet, quod e látere prófluit veræ vitis sub salutíferæ passiónis tempus.}
\newcommand{\responsoriumii}{\pars{Responsorium 2.} \scriptura{\Rbardot{} Io. 15, 5 \Vbardot{} ibid., 9; \textbf{E241}}

\vspace{-5mm}

\responsorium{V}{temporalia/resp-egosumvitisveraet-CROCHU.gtex}{}}
\newcommand{\lectioiii}{\pars{Lectio III.}

\noindent De quibus ait salútis nostræ Evangélium: \emph{Et cum accepísset Iesus panem, ac benedixísset, dixit} sanctis discípulis et apóstolis suis: \emph{Accípite, manducáte: hoc est corpus meum, quod pro vobis frángitur in remissiónem peccatórum; simíliter et cálicem, et dixit: Bíbite ex eo omnes: hic est sanguis meus novi testaménti, qui pro vobis et multis effúnditur in remissiónem peccatórum.}

\noindent Qui enim hunc panem mandúcant et mýsticum bibunt vinum, lætántur revéra et exsúltant atque inclamáre possunt: \emph{Dedísti lætítiam in cor nostrum.}

\noindent Porro hunc, ut árbitror, panem atque hoc vinum in Proverbiórum quoque libro designávit Dei sapiéntia per se ipsa subsístens, Christus servátor noster, cum ait: \emph{Veníte, comédite panem meum, et bíbite vinum, quod míscui vobis,} mýsticam índicans Verbi participatiónem.

\noindent Ad quos enim hæc pro dignitáte pertíneat, eórum omni témpore vestiménta, sive lucis ópera, non minus quam lux cándida inveniúntur, quemádmodum et in Evangéliis Dóminus ait: \emph{Sic lúceat lux vestra coram homínibus, ut vídeant ópera vestra bona et gloríficent Patrem vestrum, qui in cælis est.}

\noindent Quin et óleum in cápite eórum perpétuo redundáre vidébitur, Spíritus nempe veritátis, qui prótegat et ab omni peccáti iniúria víndicet.}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}}
\include{hebdomadavii}
\let\hiemalis\undefined
\include{feriavi}
