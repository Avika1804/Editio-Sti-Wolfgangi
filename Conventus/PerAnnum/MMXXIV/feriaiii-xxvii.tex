\newcommand{\lectioi}{\pars{Lectio I.} \scriptura{1 Tim. 3, 1-16}

\noindent De Epístola prima beáti Pauli apóstoli ad Timótheum.

\noindent Caríssime: Fidélis sermo: si quis episcopátum áppetit, bonum opus desíderat. Opórtet ergo epíscopum irreprehensíbilem esse, uníus uxóris virum, sóbrium, prudéntem, ornátum, hospitálem, doctórem, non vinoléntum, non percussórem, sed modéstum, non litigiósum, non cúpidum, suæ dómui bene præpósitum, fílios habéntem in subiectióne cum omni castitáte — si quis autem dómui suæ præésse nescit, quómodo ecclésiæ Dei curam habébit?—, non neóphytum, ne in supérbia elátus in iudícium íncidat Diáboli. Opórtet autem illum et testimónium habére bonum ab his, qui foris sunt, ut non in oppróbrium íncidat et láqueum Diáboli.

\noindent Diáconos simíliter pudícos, non bilíngues, non multo vino déditos, non turpe lucrum sectántes, habéntes mystérium fídei in consciéntia pura. Et hi autem probéntur primum, deínde minístrent nullum crimen habéntes. Mulíeres simíliter pudícas, non detrahéntes, sóbrias, fidéles in ómnibus. Diáconi sint uníus uxóris viri, qui fíliis suis bene præsint et suis dómibus; qui enim bene ministráverint, gradum sibi bonum acquírent et multam fidúciam in fide, quæ est in Christo Iesu.

\noindent Hæc tibi scribo sperans veníre ad te cito; si autem tardávero, ut scias quómodo opórteat in domo Dei conversári, quæ est ecclésia Dei vivi, colúmna et firmaméntum veritátis. Et ómnium confessióne magnum est pietátis sacraméntum: Qui manifestátus est in carne, iustificátus est in Spíritu, appáruit ángelis, prædicátus est in géntibus, créditus est in mundo, assúmptus est in glória.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 26, 9 \Vbardot{} ibid.; \textbf{H85}}

\vspace{-5mm}

\responsorium{I}{temporalia/resp-adjutormeusesto-CROCHU.gtex}{}}
\newcommand{\lectioii}{\pars{Lectio II.} \scriptura{Inscriptio; nn. 1, 1 – 3, 2; 4, 1-2; 6, 1; 7, 1 – 8, 1: Funk 1, 203-209}

\noindent Incipit Epístola sancti Ignátii Antiochéni epíscopi et mártyris ad Tralliános.

\noindent Ignátius, qui et Theóphorus, diléctæ a Deo, Patre Iesu Christi, Ecclésiæ sanctæ, quæ est Trállibus Asiæ, eléctæ et Deo dignæ, pacem habénti in carne et sánguine et passióne Iesu Christi, spei nostræ, cum resurgámus ad eum, quam et salúto in plenitúdine, in apostólico charactére, cuíque plúrimam opto salútem.

\noindent Constánter inculpátam et inseparábilem in sustinéntia mentem cognóvi vos habére non usu solum, sed índole, quemádmodum id mihi epíscopus vester Polýbius indicávit, qui Smyrnæ ádfuit per voluntátem Dei et Iesu Christi, quique mihi vincto in Iesu Christo ita congratulátus est, ut omnem multitúdinem vestram in eo contemplátus sim. Excípiens enim per ipsum vestram, quæ secúndum Deum est, benevoléntiam, glorificávi Deum, cuius imitatóres, ut cognóvi, vos invéni.

\noindent Cum enim epíscopo subiécti sitis ut Iesu Christo, vidémini mihi non secúndum hóminem, sed secúndum Iesum Christum vívere, qui propter nos mórtuus est, ut credéntes in mortem ipsíus mortem effugiátis. Necessárium ítaque est, quemádmodum fácitis, ut sine epíscopo nihil agátis, sed et presbytério súbditi sitis ut Apóstolis Iesu Christi, spei nostræ, in quo conversántes inveniémur.

\noindent {\color{gray} Opórtet autem et diáconos, qui sunt minístri mysteriórum Iesu Christi, omni modo ómnibus placére. Non enim cibórum et pótuum diáconi sunt, sed Ecclésiæ Dei minístri. Opórtet ígitur, ut sibi cáveant a crimínibus tamquam ab igne.

\noindent Cuncti simíliter revereántur diáconos ut Iesum Christum, sicut et epíscopum, qui est typus Patris, presbýteros autem ut senátum Dei et concílium Apostolórum. Sine his Ecclésia non vocátur. De his vos ita sentíre persuásum hábeo. Exémplar enim caritátis vestræ accépi et mecum hábeo in epíscopo vestro, cuius ipse hábitus magna disciplína est, mansuetúdo vero eius poténtia.}}
\newcommand{\responsoriumii}{\pars{Responsorium 2.} \scriptura{\Rbardot{} Ps. 56, 8 \Vbardot{} ibid., 9; \textbf{H87}}

\vspace{-5mm}

\responsorium{V}{temporalia/resp-paratumcormeum-CROCHU.gtex}{}}
\newcommand{\lectioiii}{\pars{Lectio III.}

\noindent Magna sápio in Deo, sed mihi ipsi modum adhíbeo, ne gloriándo péream. Nunc enim plus mihi timéndum est nec aures illis sunt præbéndæ, qui me inflant. Qui enim me laudant flagéllant me. Nam díligo quidem pati, sed néscio an dignus sim. Veheméntia enim mea multis quidem non appáret, me vero ácrius impúgnat. Opus ítaque mihi mansuetúdine, qua princeps sǽculi huius destrúitur.

\noindent Obsecro ítaque vos, non ego, sed cáritas Iesu Christi, solo christiáno aliménto uti, ab aliéna autem herba abstinére, quæ est hǽresis.

\noindent Hoc autem fiet, si nec infláti nec avúlsi fuéritis a Deo Iesu Christo et epíscopo et præcéptis Apostolórum. Qui intra altáre est, mundus est; qui vero extra altáre est, non est mundus; hoc est, qui sine epíscopo et presbytério et diáconis quídpiam agit, is non est mundus in consciéntia.

\noindent Non quod nóverim tale quid inter vos, hæc scribo, sed præmuníre volo vos ut fílios meos caríssimos.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 58, 18 \Vbardot{} ibid., 2; \textbf{H87}}

\vspace{-5mm}

\responsorium{VII}{temporalia/resp-adiutormeustibipsallam-CROCHU-cumdox.gtex}{}}
\newcommand{\hiemalislaudes}{Hieme}
\include{hebdomadaxxvii}
\include{feriaiii}
