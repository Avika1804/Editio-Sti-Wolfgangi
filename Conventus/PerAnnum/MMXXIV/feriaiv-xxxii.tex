\newcommand{\lectioi}{\pars{Lectio I.} \scriptura{Dan. 5, 1-2.5-9}

\noindent De libro Daniélis prophétæ.

\noindent In diébus illis: Balthásar rex fecit grande convívium optimátibus suis mille et coram his mílibus vinum bibébat. Balthásar ergo præcépit iam temuléntus, ut afferréntur vasa áurea et argéntea, quæ asportáverat Nabuchodónosor pater eius de templo, quod fuit in Ierúsalem, ut bíberent in eis rex et optimátes eius uxorésque eius et concubínæ.

\noindent In eádem hora apparuérunt dígiti manus hóminis et scripsérunt contra candelábrum in superfície paríetis palátii regis; et rex aspiciébat artículos manus scribéntis. Tunc regis fácies commutáta est, et cogitatiónes eius conturbábant eum, et compáges renum eius solvebántur, et génua eius ad se ínvicem collidebántur. Exclamávit ítaque rex fórtiter, ut introdúcerent magos, Chaldǽos et harúspices; et próloquens rex ait sapiéntibus Babylónis: «Quicúmque légerit scriptúram hanc et interpretatiónem eius maniféstam mihi fécerit, púrpura vestiétur et torquem áuream habébit in collo et tértius in regno meo dominábitur». Tunc ingréssi sunt omnes sapiéntes regis et non potuérunt nec scriptúram légere nec interpretatiónem indicáre regi; unde rex Balthásar satis conturbátus est, et vultus illíus immutátus est super eum, sed et optimátes eius turbabántur.}
\newcommand{\responsoriumi}{\pars{Responsorium 1.} \scriptura{\Rbardot{} Dan. 10, 21 \Vbardot{} ibid., 12; \textbf{H316}}

\vspace{-5mm}

\responsorium{VII}{temporalia/resp-docebotequaeventurasunt-CROCHU.gtex}{}

\vfill

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbardot{} Zach. 2, 5.9 \Vbardot{} Dan. 3, 43; \textbf{H417}}

\vspace{-5mm}

\responsorium{VIII}{temporalia/resp-murotuoinexpugnabili-CROCHU.gtex}{}}
\newcommand{\lectioii}{\pars{Lectio II.} \scriptura{Dan. 5, 13-17.25-30}

\noindent Igitur introdúctus est Dániel coram rege; ad quem præfátus rex ait: «Tu es Dániel de fíliis captivitátis Iudæ, quem addúxit rex pater meus de Iuda? Audívi de te quóniam spíritum deórum hábeas, et sciéntia intellegentiáque ac sapiéntia amplióres invéntæ sint in te. Et nunc introgréssi sunt in conspéctu meo sapiéntes, magi, ut scriptúram hanc légerent et interpretatiónem eius indicárent mihi et nequivérunt sensum huius sermónis edícere. Porro ego audívi de te quod possis obscúra interpretári et ligáta dissólvere; si ergo vales scriptúram légere et interpretatiónem eius indicáre mihi, púrpura vestiéris et torquem áuream circa collum tuum habébis et tértius in regno meo princeps eris».

\noindent Tunc respóndens Dániel ait coram rege: «Múnera tua sint tibi, et dona tua álteri da; scriptúram autem legam tibi, rex, et interpretatiónem eius osténdam tibi.

\noindent Hæc est autem scriptúra, quæ digésta est: mane, thecel, uphársin. Et hæc est interpretátio sermónis: mane, numerávit Deus regnum tuum et complévit illud; thecel, appénsus es in statéra et invéntus es minus habens; phares, divísum est regnum tuum et datum est Medis et Persis». Tunc, iubénte Balthásar, indútus est Dániel púrpura et circúmdata est torques áurea collo eius, et prædicátum est de eo quod habéret potestátem tértius in regno suo. Eádem nocte interféctus est Balthásar rex Chaldæórum.}
\newcommand{\responsoriumii}{\pars{Responsorium 2.} \scriptura{\Rbardot{} Dan. 3, 55; Is. 40, 12 \Vbardot{} Ps. 79, 2; Dan. 9, 18; \textbf{H419}}

\vspace{-5mm}

\responsorium{II}{temporalia/resp-quicaelorumcontinesthronos-CROCHU-sinedox.gtex}{}

\vfill

\rubrica{vel ad libitum:}

\vspace{3mm}

\pars{Responsorium 2.} \scriptura{\Rbar{} Dan. 1, 17 \Vbar{} Greg. Magn. XL hom. in Evang. lib. 2, hom. 2; \textbf{H269}}

\vspace{-4mm}

\responsorium{VIII}{temporalia/resp-disciplinametsapientiam-sinedox.gtex}{}}
\newcommand{\lectioiii}{\pars{Lectio III.} \scriptura{Cap. 10, 1—12, 1; 13, 1: Funk 1, 157-159}

\noindent Ex Homília auctóris sǽculi secúndi.

\noindent Ergo, fratres mei, faciámus voluntátem Patris, qui vocávit nos, ut vivámus et persequámur pótius virtútem; vítium autem derelinquámus véluti præcursórem scélerum nostrórum, et fugiámus impietátem, ne nos mala comprehéndant. Nam si bene ágere studuérimus, consectábitur nos pax. Hanc ob causam eam reperíre non possunt hómines, qui humánis timóribus ducúntur, præponéntes voluptátem præséntem repromissióni futúræ. Ignórant enim quantum hábeat torméntum huius sǽculi volúptas et quales hábeat delícias futúra promíssio. Ac quidem, si ipsi soli ista fácerent, tolerábile esset; iam vero persevérant insóntes ánimas pravis doctrínis imbúere, nesciéntes quod dúplicem habébunt condemnatiónem, et ipsi et qui áudiunt eos.

\noindent Nos ergo in corde puro Deo serviámus, et érimus iusti; quodsi autem non serviérimus non credéndo promíssis Dei, míseri érimus. Dicit enim et sermo prophéticus: \emph{Míseri sunt, qui ánimo dúplices sunt et hæsitántes corde, qui dicunt: Hæc pridem audívimus étiam témpore patrum nostrórum; nos vero diem de die exspectántes nihil horum vídimus: O fátui, comparáte vos árbori; vitem súmite: primum quidem fóliis nudátur, germen póstea fit, post hæc uva acérba, tandem demum uva matúra. Ita et pópulus meus agitatiónes et pressúras tulit; deínde bona excípiet.}

\noindent Itaque, fratres mei, ánimo ne dúplices simus, sed sperántes sustineámus, ut et mercédem reportémus. Fidélis enim est, qui pollícitus est se unicuíque redditúrum secúndum ópera eius. Si ergo fecérimus iustítiam coram Deo, in regnum illíus ingrediémur et accipiémus promissiónes, \emph{quas auris non audívit, nec óculus vidit, quæque in cor hóminis non ascendérunt.}

\noindent Igitur in horas regnum Dei exspectémus in caritáte et iustítia, quandóquidem nescímus diem advéntus Dei. Iam ígitur, fratres, pæniténtiam agámus, resipiscámus in bonum; pleni enim sumus multa deméntia et malítia. Abstergámus a nobis prióra peccáta et ex ánimo pæniténtiam agéntes salvi fiámus; neque assentatóres simus nec frátribus solum placére studeámus, sed étiam extérnis propter iustítiam, ne Nomen per nos blasphemétur.}
\newcommand{\responsoriumiii}{\pars{Responsorium 3.} \scriptura{\Rbardot{} Dan. 13, 22.23 \Vbardot{} ibidem; \textbf{H417}}

\vspace{-5mm}

\responsorium{VIII}{temporalia/resp-angustiaemihiundique-CROCHU-cumdox.gtex}{}

\vfill

\rubrica{vel ad libitum:}

\vspace{3mm}

\pars{Responsorium 3.} \scriptura{\textbf{H315}}

\vspace{-5mm}

\responsorium{VIII}{temporalia/resp-venitmichael-CROCHU-cumdox.gtex}{}}
\include{hebdomadaxxxii}
\include{feriaiv}
