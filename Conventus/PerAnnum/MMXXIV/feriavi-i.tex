\newcommand{\lectioi}{\pars{Lectio I.} \scriptura{Sir. 43, 14-25}

\noindent De libro Ecclesiástici.

\noindent Império suo (Excélsus) accelerávit nivem et próperat coruscatiónes iudícii sui. 

\noindent Proptérea apérti sunt thesáuri, et evolavérunt nébulæ sicut aves. 

\noindent In magnitúdine sua firmávit nubes, et confrácti sunt lápides grándinis. 

\noindent Vox tonítrui eius tremefácit terram, in conspéctu eius commovebúntur montes. 

\noindent In voluntáte eius aspirábit notus, tempéstas aquilónis et congregátio spíritus. 

\noindent Et, sicut aves deponéntes ad sedéndum, aspérgit nivem, et, sicut locústa demérgens, descénsus eius: pulchritúdinem candóris eius admirábitur óculus, et super imbrem eius expavéscet cor. 

\noindent Gelu sicut salem effúndet super terram, et, dum geláverit, fit tamquam cacúmina tríbuli. 

\noindent Frígidus ventus áquilo flabit, et gelábit crystállus super aquam; super omnem congregatiónem aquárum requiéscet, et sicut loríca índuet se aqua.

\noindent Devorábit montes et exúret desértum, et exstínguet víridem sicut ignis. 

\noindent Medicína ómnium in festinatióne nébulæ, et ros óbvians ab ardóre hilaréscet. 

\noindent Cogitatióne sua placávit abýssum, et plantávit in illa ínsulas.}
\newcommand{\responsoriumi}{\pars{Responsorium 1.} \scriptura{\Rbardot{} Eccli. 23, 4-6 \Vbardot{} ibid. 23, 1.3; \textbf{H399}}

\vspace{-5mm}

\responsorium{V}{temporalia/resp-dominepateretdeus-CROCHU.gtex}{}}
\newcommand{\lectioii}{\pars{Lectio II.} \scriptura{Sir. 43, 26-32.34-37}

\noindent Qui návigant mare, enárrant perícula eius, et audiéntes áuribus nostris admirámur. 

\noindent Illic præclára ópera et mirabília, vária bestiárum génera et ómnium pécorum et creatúra belluárum. 

\noindent Propter ipsum iter prósperat ángelus eius, et in sermóne eius compósita sunt ómnia. 

\noindent Multa dicémus et deficiémus verbis; consummátio autem sermónum: «Ipse est ómnia!». 

\noindent Glorificántes ad quid valébimus? Ipse enim Magnus super ómnia ópera sua. 

\noindent Terríbilis Dóminus et magnus veheménter et mirábilis poténtia ipsíus. 

\noindent Glorificántes Dóminum exaltáte, quantumcúmque potuéritis; supervalébit enim adhuc, et admirábilis magnificéntia eius. 

\noindent Exaltántes eum replémini virtúte; ne laborétis, non enim perveniétis usquam. 

\noindent Quis vidit eum et enarrábit? Et quis magnificábit eum sicut est? 

\noindent Multa abscóndita sunt maióra his; pauca enim vídimus óperum eius. 

\noindent Omnia autem Dóminus fecit et pie agéntibus dedit sapiéntiam.}
\newcommand{\responsoriumii}{\pars{Responsorium 2.} \scriptura{\Rbardot{} Eccli. 23, 1.3 \Vbardot{} Ps. 34, 2; \textbf{H400}}

\vspace{-5mm}

\responsorium{IV}{temporalia/resp-nederelinquasme-CROCHU.gtex}{}}
\newcommand{\lectioiii}{\pars{Lectio III.} \scriptura{Nn. 42-43: PG 25, 83-87}

\noindent Ex Oratióne sancti Athanásii epíscopi Contra gentes.

\noindent Nihil est rerum ómnium quæ sunt et fiunt, quod non in ipso et per ipsum factum sit et consístat, uti étiam vir theólogus his verbis docet: \emph{In princípio erat Verbum, et Verbum erat apud Deum, et Deus erat Verbum. Omnia per ipsum facta sunt, et sine ipso factum est nihil.}

\noindent Quemádmodum enim músicus lyra ad concéntum accommodáta, gravibúsque cum acútis et médiis cum áliis arte temperátis unum éfficit concéntum; ita quoque Dei Sapiéntia univérsum mundum véluti lyram tenens, resque aérias cum terrénis et cæléstes cum aériis coniúngens, omniáque cum síngulis conéctens, et suo nutu ac voluntáte circumdúcens, unum mundum unúmque mundi órdinem pulchre et concínne ádmodum éfficit ipsúmque ínterim Dei Verbum apud Patrem manet immóbile, dum ómnia, prout Patri visum fúerit, suæ natúræ constántia movet. Omnia dénique pro sua natúra illo dante vivunt et consístunt admirabilémque ac vere divínum concéntum per ipsum compónunt.

\noindent Ut vero res tanta, imágine áliqua intéllegi possit, age: numerósi alicúius chori exémplum adducámus. Itaque quemádmodum in choro ex váriis homínibus, púeris, muliéribus, sénibus et adulescéntibus compósito, uno prǽside moderánte, sínguli pro sua natúra et facultáte cantant, vir ut vir, puer ut puer, senex ut senex, aduléscens ut aduléscens, omnes tamen unum concéntum effíciunt, vel quemádmodum nostra ánima eódem témpore nostros sensus pro cuiúsque efficacitáte movet, ádeo ut præsénte re áliqua omnes simul moveántur oculúsque vídeat, auris áudiat, manus tangat, odorátus olfáciat, gustet gustátus aliáque córporis membra sæpe étiam agant, verbi grátia, pedes ámbulent, ita profécto rem quoque se habére in univérsa rerum natúra, licet ténue ádmodum sit exémplum, altióre tamen intellegéntia est percipiéndum.

\noindent Nimírum uno ictu Dei Verbi nutus, ómnia simul administrántur, ádeo ut, quæ rerum singulárum própria sunt, ea a síngulis fiant et ab ómnibus simul unus ordo perficiátur.}
\newcommand{\responsoriumiii}{\pars{Responsorium 3.} \scriptura{\Rbardot{} Prov. 3, 11 \Vbardot{} ibid. 6, 20; \textbf{H401}}

\vspace{-5mm}

\responsorium{IV}{temporalia/resp-filinolideficere-CROCHU-cumdox.gtex}{}}
\include{hebdomadai}
\include{feriavi}
