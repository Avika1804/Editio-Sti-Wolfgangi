\newcommand{\hymnusmatutinum}{\pars{Hymnus.}

\antiphona{VIII}{temporalia/hym-ChristeLuxVera-ver.gtex}}
\newcommand{\lectioi}{\pars{Lectio I.} \scriptura{1 Co. 15, 35-49}

\noindent De Epístula prima beáti Pauli apóstoli ad Corínthios.

\noindent Sed dicet áliquis: “Quómodo resúrgunt mórtui? Quali autem córpore véniunt?”.

\noindent Insípiens! Tu, quod séminas, non vivificátur, nisi prius moriátur; et, quod séminas, non corpus, quod futúrum est, séminas sed nudum granum, ut puta trítici aut alicúius ceterórum.

\noindent Deus autem dat illi corpus sicut vóluit, et unicuíque séminum próprium corpus.

\noindent Non omnis caro éadem caro, sed ália hóminum, ália caro pécorum, ália caro vólucrum, ália autem píscium.

\noindent Et córpora cæléstia et córpora terréstria, sed ália quidem cæléstium glória, ália autem terréstrium.

\noindent Alia cláritas solis, ália cláritas lunæ et ália cláritas stellárum; stella enim a stella differt in claritáte.

\noindent Sic et resurréctio mortuórum: seminátur in corruptióne, resúrgit in incorruptióne; seminátur in ignobilitáte, resúrgit in glória; seminátur in infirmitáte, resúrgit in virtúte; seminátur corpus animále, resúrgit corpus spiritále. Si est corpus animále, est et spiritále.

\noindent Sic et scriptum est: “\emph{Factus} est primus \emph{homo} Adam \emph{in ánimam vivéntem}”; novíssimus Adam in Spíritum vivificántem.

\noindent Sed non prius, quod spiritále est, sed quod animále est; deínde quod spiritále. Primus homo de terra terrénus, secúndus homo de cælo.

\noindent Qualis terrénus, tales et terréni, et qualis cæléstis, tales et cæléstes; et sicut portávimus imáginem terréni, portábimus et imáginem cæléstis.}
\newcommand{\responsoriumi}{\pars{Responsorium 1.} \scriptura{\Rbardot{} 2 Tim. 1, 12 \Vbardot{} ibid. 4, 8; \textbf{H285}}

\vspace{-5mm}

\responsorium{I}{temporalia/resp-sciocuicredidi-CROCHU.gtex}{}}
\newcommand{\lectioii}{\pars{Lectio II.} \scriptura{1 Co. 15, 50-58}

\noindent Hoc autem dico, fratres, quóniam caro et sanguis regnum Dei possídere non possunt, neque corrúptio incorruptélam possidébit.

\noindent Ecce mystérium vobis dico: Non omnes quidem dormiémus, sed omnes immutábimur, in moménto, in ictu óculi, in novíssima tuba; canet enim, et mórtui suscitabúntur incorrúpti, et nos immutábimur.

\noindent Opórtet enim corruptíbile hoc indúere incorruptélam, et mortále indúere immortalitátem.

\noindent Cum autem corruptíbile hoc indúerit incorruptélam, et mortále hoc indúerit immortalitátem, tunc fiet sermo, qui scriptus est: \emph{“Absórpta est mors in victória.}

\noindent \emph{Ubi est, mors, victória tua? Ubi est, mors, stímulus tuus?”} Stímulus autem mortis peccátum est, virtus vero peccáti lex.

\noindent Deo autem grátias, qui dedit nobis victóriam per Dóminum nostrum Iesum Christum.

\noindent Itaque, fratres mei dilécti, stábiles estóte, immóbiles, abundántes in ópere Dómini semper, sciéntes quod labor vester non est inánis in Dómino.}
\newcommand{\responsoriumii}{\pars{Responsorium 2.} \scriptura{\Rbardot{} 1 Cor. 15, 10 \Vbardot{} 2 Tim. 4, 7; \textbf{H288}}

\vspace{-5mm}

\responsorium{VIII}{temporalia/resp-gratiadeisumidquodsum-CROCHU.gtex}{}}
\newcommand{\lectioiii}{\pars{Lectio III.} \scriptura{Lib. 14, 70 : SC 212,428…433}

\noindent Ex Libris Morálium sancti Gregórii Magni papæ.

\noindent Sunt nonnúlli qui considerántes quod spíritus a carne sólvitur, quod caro in putrédinem vértitur, quod putrédo in púlverem redígitur, quod pulvis ita in eleménta sólvitur, ut nequáquam ab humánis óculis videátur, resurrectiónem fíeri posse despérant; et dum árida ossa inspíciunt, hæc vestíri cárnibus rursúmque ad vitam viridéscere posse diffídunt.

\noindent Qui si resurrectióni fidem ex obœdiéntia non tenent, certe hanc tenére ex ratióne debuérunt. Quid enim cotídie nisi resurrectiónem nostram in eleméntis suis mundus imitátur?

\noindent Per cotidiána quippe moménta lux ipsa temporális quasi móritur, dum superveniéntibus noctis ténebris, ea quæ aspiciebátur subtráhitur et quasi cotídie resúrgit, dum lux abláta óculis, suppréssa íterum nocte reparátur.

\noindent Per moménta quoque témporum cérnimus arbústa viriditátem foliórum amíttere, a frúctuum prolatióne cessáre; et ecce súbito quasi ex arescénti ligno velut quadam resurrectióne veniénte vidémus fólia erúmpere, fructus grandéscere, et totam árborem redivívo decóre vestíri.

\noindent Indesinénter cérnimus parva árborum sémina terræ humóribus commendári, ex quibus non longe post aspícimus magna arbústa súrgere, fólia pomáque proférre.

\noindent Quia ergo rationáles sumus cónditi, spem resurrectiónis nostræ ex ipsa debémus rerum spécie et contemplatióne collígere.

\noindent Sed quia in nobis sensus tórpuit ratiónis, accéssit in exémplum grátia Redemptóris.

\noindent Venit namque cónditor noster, suscépit mortem, osténdit resurrectiónem, ut qui resurrectiónis spem ex ratióne tenére nolúimus, hanc ex eius adiutório et exémplo tenerémus.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 70, 22 \Vbardot{} ibid., 24 \& Ps. 34, 28; \textbf{H88}}

\vspace{-5mm}

\responsorium{V}{temporalia/resp-gaudebuntlabiamea-CROCHU-cumdox.gtex}{}}
\include{hebdomadaviii}
\include{feriaiv}
