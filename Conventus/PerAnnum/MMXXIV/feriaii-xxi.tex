\newcommand{\hymnusmatutinum}{\pars{Hymnus}

\cuminitiali{IV}{temporalia/hym-SomnoRefectis.gtex}}
\newcommand{\lectioi}{\pars{Lectio I.} \scriptura{So. 3, 8-20}

\noindent De libro Sophoníæ prophétæ.

\noindent «Exspécta me, dicit Dóminus, in die, qua surgam ut testis; quia iudícium meum, ut cóngregem gentes et cólligam regna, ut effúndam super eas indignatiónem meam, omnem iram furóris mei; in igne enim zeli mei devorábitur omnis terra. Quia tunc reddam pópulis lábium purum, ut ínvocent omnes in nómine Dómini et sérviant ei úmero uno. Ultra flúmina Æthiópiæ, inde súpplices mei, fílii dispersórum meórum déferent munus mihi.

\noindent In die illa non confundéris super cunctis actiónibus tuis, quibus prævaricáta es in me; quia tunc áuferam de médio tui magníloquos supérbos tuos, et non adícies exaltári ámplius in monte sancto meo.

\noindent Et derelínquam in médio tui pópulum páuperem et egénum». Et sperábunt in nómine Dómini relíquiæ Israel. Non fácient iniquitátem nec loquéntur mendácium; et non inveniétur in ore eórum lingua dolósa, quóniam ipsi pascéntur et accubábunt, et non erit qui extérreat.

\noindent Lauda, fília Sion; iubiláte, Israel! Lætáre et exsúlta in omni corde, fília Ierúsalem! Abstulit Dóminus iudícium tuum, avértit inimícos tuos; rex Israel Dóminus in médio tui, non timébis malum ultra. In die illa dicétur Ierúsalem: «Noli timére, Sion; ne dissolvántur manus tuæ! Dóminus Deus tuus in médio tui, fortis ipse salvábit; gaudébit super te in lætítia, commótus in dilectióne sua; exsultábit super te in laude sicut in die convéntus».

\noindent «Auferam a te calamitátem, ut non ultra hábeas super ea oppróbrium. Ecce ego interfíciam omnes, qui afflixérunt te in témpore illo; et salvábo claudicántem et eam, quæ eiécta fúerat, congregábo; et ponam eos in laudem et in nomen in omni terra confusiónis eórum, in témpore illo, quo addúcam vos, et in témpore, quo congregábo vos.

\noindent Dabo enim vos in nomen et in laudem ómnibus pópulis terræ, cum convértero sortem vestram coram óculis vestris», dicit Dóminus.}
\newcommand{\responsoriumi}{\pars{Responsorium 1.} \scriptura{\Rbardot{} Is. 19, 25 \Vbardot{} Ps. 32, 12; \textbf{H418}}

\vspace{-5mm}

\responsorium{VIII}{temporalia/resp-laudabilispopulus-CROCHU.gtex}{}}
\newcommand{\lectioii}{\pars{Lectio II.} \scriptura{Cap. 10, lect. 3}

\noindent Ex Expositióne sancti Thomæ de Aquíno presbýteri in Ioánnem.

\noindent \emph{Ego sum pastor bonus.} Quod autem Christus sit pastor, maniféste ei cómpetit: nam sicut per pastórem grex gubernátur et páscitur, ita fidéles per Christum spiritáli cibo et étiam córpore et sánguine suo reficiúntur. \emph{Erátis aliquándo,} dicit Apóstolus, \emph{sicut oves non habéntes pastórem; sed convérsi estis nunc ad pastórem et epíscopum animárum vestrárum.} Et Prophéta: \emph{Sicut pastor gregem suum pascet.}

\noindent Sed cum Christus díxerit pastórem intráre per óstium et íterum se esse óstium, hic autem dicat se esse pastórem, opórtet quod ipse per semetípsum intret. Et quidem per seípsum intrat, quia seípsum maniféstat, et per seípsum novit Patrem. Nos autem per illum intrámus, quia per ipsum beatificámur.

\noindent Sed atténde quod nullus álius est óstium nisi ipse, quia nullus álius est lux vera, sed per participatiónem: \emph{Non erat ille lux,} scílicet Ioánnes Baptísta, \emph{sed ut testimónium perhibéret de lúmine.} Sed de Christo dícitur: \emph{Erat lux vera quæ illúminat omnem hóminem.} Et ídeo esse óstium nemo se dicit: hoc sibi ipse Christus próprie retínuit; esse autem pastórem áliis communicávit et membris suis dedit: nam et Petrus pastor et céteri Apóstoli pastóres fuérunt et omnes boni epíscopi. \emph{Dabo vobis,} dicit Scriptúra, \emph{pastóres secúndum cor meum.} Licet autem præpósiti Ecclésiæ, qui fílii sunt, omnes pastóres sint, ídeo tamen singuláriter dicit: \emph{Ego sum pastor bonus,} ut insínuet virtútem caritátis. Nullus enim est pastor bonus, nisi per caritátem efficiátur unum cum Christo et fiat membrum veri pastóris.}
\newcommand{\responsoriumii}{\pars{Responsorium 2.} \scriptura{\Rbardot{} Sap. 17, 1 \Vbardot{} ibid. 10, 18; \textbf{H400}}

\vspace{-5mm}

\responsorium{III}{temporalia/resp-magnaenimsunt-CROCHU.gtex}{}}
\newcommand{\lectioiii}{\pars{Lectio III.}

\noindent Offícium boni pastóris est cáritas; unde dicit: \emph{Bonus pastor ánimam suam dat pro óvibus suis.} Sciéndum est enim quod differéntia est inter bonum pastórem et malum: nam bonus pastor inténdit cómmodum gregis; malus autem cómmodum próprium.

\noindent In corporálibus autem pastóribus non exígitur a bono pastóre ut expónat se morti propter salútem gregis. Sed quia spiritális gregis salus præpónderat corporáli vitæ pastóris, ídeo cum perículum ímminet de gregis salúte, debet quisque spiritális pastor corporális vitæ sustinére dispéndium pro gregis salúte. Et hoc est quod Dóminus dicit: \emph{Bonus pastor ánimam suam,} idest vitam corporálem, \emph{ponit pro óvibus suis,} idest auctoritáte et caritáte. Utrúmque enim exígitur, et quod ad eum pertíneant, et quod eas amet: nam primum sine secúndo non súfficit.

\noindent Huius autem doctrínæ Christus nobis exémplum prǽbuit: \emph{Si Christus pósuit ánimam suam pro nobis, et nos debémus pro frátribus ánimas pónere.}}
\newcommand{\responsoriumiii}{\pars{Responsorium 3.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU-cumdox.gtex}{}}
\newcommand{\hymnuslaudes}{\pars{Hymnus} \scriptura{Ambrosius (\olddag{} 397)}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{VIII}{temporalia/hym-SplendorPaternae-einsiedeln.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}}
\include{hebdomadaxxi}
\include{feriaii}
