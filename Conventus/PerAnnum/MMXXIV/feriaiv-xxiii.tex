\newcommand{\lectioi}{\pars{Lectio I.} \scriptura{Iob 32, 1-6; 33, 1-22}

\noindent De libro Iob.

\noindent {\color{gray} Omisérunt tres viri isti respondére Iob, eo quod iustus sibi viderétur. Et irátus indignatúsque est Eliu fílius Bárachel Buzítes de cognatióne Ram; irátus est autem advérsum Iob, eo quod iustum se esse díceret coram Deo. Porro advérsum amícos eius indignátus est, eo quod non inveníssent responsiónem, sed tantúmmodo condemnássent Iob. Igitur Eliu exspectávit Iob loquéntem, eo quod senióres essent, qui loquebántur; cum autem vidísset Eliu quod tres respondére non potuíssent, irátus est veheménter.}

\noindent Respondénsque Eliu fílius Bárachel Buzítes dixit: «Iúnior sum témpore, vos autem antiquióres; idcírco véritus sum et tímui vobis indicáre meam senténtiam. Audi ígitur, Iob, elóquia mea et omnes sermónes meos auscúlta. Ecce apérui os meum, loquátur lingua mea in fáucibus meis. Ex recto corde sermónes mei sunt, et senténtiam puram lábia mea loquéntur. Spíritus Dei fecit me et spiráculum Omnipoténtis vivificávit me. Si potes, respónde mihi, prǽpara te coram me et consíste.

\noindent Ecce ego sicut tu coram Deo sum et de eódem luto abscíssus sum et ego. Verúmtamen terror meus non te térreat, et onus meum non sit tibi grave. Dixísti ergo in áuribus meis, et vocem verbórum tuórum audívi: “Mundus sum ego et absque delícto; immaculátus, et non est iníquitas in me. Quia querélas in me répperit, ídeo arbitrátus est me inimícum sibi; pósuit in nervo pedes meos, custodívit omnes sémitas meas”.

\noindent Hoc est ergo, in quo non es iustificátus, respondébo tibi, quia maior est Deus hómine. Quare advérsus eum conténdis, quod non ad ómnia verba respónderit tibi? Semel lóquitur Deus, et secúndo idípsum non répetit.

\noindent Per sómnium in visióne noctúrna, quando írruit sopor super hómines, et dórmiunt in léctulo; tunc áperit aures virórum et in visiónibus terret eos, ut avértat hóminem ab his, quæ facit, et líberet eum de supérbia, éruens ánimam eius a fóvea et vitam illíus, ut non tránseat canálem mortis. Increpat quoque per dolórem in léctulo, et trémitus óssium eius contínuus. Abominábilis ei fit in vita sua panis, et ánimæ illíus cibus ante desiderábilis. Tabéscet caro eius in conspéctu, et ossa, quæ non videbántur, nudabúntur. Appropinquávit corruptióni fóveæ et vita illíus mortíferis sédibus».}
\newcommand{\responsoriumi}{\pars{Responsorium 1.} \scriptura{\Vbardot{} Iob 30, 31 \textbf{H405}}

\vspace{-5mm}

\responsorium{VIII}{temporalia/resp-adestodolori-CROCHU.gtex}{}}
\newcommand{\lectioii}{\pars{Lectio II.} \scriptura{Lib. 23, 23-24: PL 76, 265-266}

\noindent E Morálium libris sancti Gregórii Magni papæ in Iob.

\noindent \emph{Audi, Iob, elóquia mea, et omnes sermónes meos auscúlta.} Hoc habet próprium doctrína arrogántium, ut humíliter nésciant inférre quod docent, et recta quæ sápiunt recte ministráre non possint. In verbis enim eórum próditur quod cum docent, quasi in quodam sibi vidéntur summitátis cúlmine residére, eósque quos docent ut longe infra se pósitos véluti in imo respíciunt, quibus non consuléndo loqui, sed vix dominándo dignántur.

\noindent Recte autem iis per Prophétam Dóminus dicit: \emph{Vos autem cum austeritáte imperabátis eis et cum poténtia.} Cum austeritáte enim et poténtia ímperant qui súbditos suos non tranquílle ratiocinándo corrígere, sed áspere infléctere dominándo festínant.

\noindent At contra vera doctrína tanto veheméntius hoc elatiónis vítium fugit per cogitatiónem, quanto ardéntius verbórum suórum iáculis ipsum magístrum elatiónis inséquitur. Cavet enim ne eum magis elátis móribus prǽdicet, quem in corde audiéntium sacris sermónibus insectátur. Humilitátem namque, quæ magístra est ómnium matérque virtútum, et loquéndo dícere, et vivéndo conátur osténdere, ut eam apud discípulos veritátis plus móribus quam sermónibus eloquátur.}
\newcommand{\responsoriumii}{\pars{Responsorium 2.} \scriptura{\Rbardot{} Iob 3, 24-26 \Vbardot{} ibid. 6, 13; \textbf{H402}}

\vspace{-5mm}

\responsorium{VII}{temporalia/resp-antequamcomedamsuspiro-CROCHU.gtex}{}}
\newcommand{\lectioiii}{\pars{Lectio III.}

\noindent Unde Paulus Thessalonicénsibus loquens, quasi cúlminis próprii apostolátus oblítus, ait: \emph{Facti sumus párvuli in médio vestrum.} Unde Petrus apóstolus, cum díceret: \emph{Paráti semper ad satisfactiónem omni poscénti vos ratiónem de ea quæ in vobis est spe,} in ipsa doctrínæ sciéntia qualitátem docéndi asséruit esse servándam, subdens: \emph{Sed cum modéstia et timóre, consciéntiam habéntes bonam.}

\noindent Hoc autem quod discípulo Paulus ait: \emph{Prǽcipe hæc, et doce cum omni império}; non dominatiónem poténtiæ, sed auctoritátem suádet vitæ. Cum império quippe docétur quod prius ágitur quam dicátur. Nam doctrínæ súbtrahit fidúciam, quando consciéntia prǽpedit linguam. Non ergo ei potestátem elátæ locutiónis, sed bonæ fidúciam insinuávit actiónis. Unde étiam de Dómino scriptum est: \emph{Erat enim docens, sicut potestátem habens, non sicut scribæ et pharisǽi.} Singuláriter namque ac principáliter solus ex potestáte bona locútus est, quia ex infirmitáte mala nulla commísit. Ex divinitátis quippe poténtia hábuit idquod nobis per humanitátis suæ innocéntiam ministrávit.}
\newcommand{\responsoriumiii}{\pars{Responsorium 3.} \scriptura{\Rbardot{} Iob 30, 17-19 \Vbardot{} ibid. 7, 20.16; \textbf{H404}}

\vspace{-5mm}

\responsorium{IV}{temporalia/resp-nocteosmeum-CROCHU.gtex}{}}
\include{hebdomadaxxiii}
\include{feriaiv}
