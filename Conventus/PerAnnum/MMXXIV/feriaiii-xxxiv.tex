\newcommand{\hymnusmatutinum}{\pars{Hymnus} \scriptura{Thomas Cœlanensis (\olddag{} 1260)}

\cuminitiali{I}{temporalia/hym-DiesIrae.gtex}}
\newcommand{\lectioi}{\pars{Lectio I.} \scriptura{2 Petr. 1, 12-21}

\noindent De Epístola secúnda beáti Petri apóstoli.

\noindent Caríssimi: Incípiam vos semper commonére de his, et quidem sciéntes et confirmátos in præsénti veritáte. Iustum autem árbitror, quámdiu sum in hoc tabernáculo, suscitáre vos in commonitióne, certus quod velox est deposítio tabernáculi mei, secúndum quod et Dóminus noster Iesus Christus significávit mihi; dabo autem óperam et frequénter habére vos post óbitum meum, ut horum memóriam faciátis.

\noindent Non enim captiósas fábulas secúti notam fécimus vobis Dómini nostri Iesu Christi virtútem et advéntum, sed speculatóres facti illíus magnitúdinis. Accípiens enim a Deo Patre honórem et glóriam, voce proláta ad eum huiuscémodi a magnífica glória: «Fílius meus, diléctus meus hic est, in quo ego mihi complácui»; et hanc vocem nos audívimus de cælo prolátam, cum essémus cum ipso in monte sancto. Et habémus firmiórem prophéticum sermónem, cui bene fácitis attendéntes quasi lucérnæ lucénti in caliginóso loco, donec dies illucéscat, et lúcifer oriátur in córdibus vestris, hoc primum intellegéntes quod omnis prophetía Scriptúræ própria interpretatióne non fit; non enim voluntáte humána proláta est prophetía aliquándo, sed a Spíritu Sancto ducti locúti sunt a Deo hómines.}
\newcommand{\responsoriumi}{\pars{Responsorium 1.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU.gtex}{}}
\newcommand{\lectioii}{\pars{Lectio II.} \scriptura{Tract. 35, 8-9: CCL 36, 321-323}

\noindent Ex Tractátibus sancti Augustíni epíscopi in Ioánnem.

\noindent Nos ipsi Christiáni, in comparatióne quidem infidélium, lux iam sumus; unde dicit Apóstolus: \emph{Fuístis enim aliquándo ténebræ, nunc autem lux in Dómino; sicut fílii lucis ambuláte.} Et álibi dixit: \emph{Nox præcéssit, dies autem appropinquávit; abiciámus ergo ópera tenebrárum et induámus nos arma lucis; sicut in die honéste ambulémus.}

\noindent Tamen quia in comparatióne illíus lucis ad quam ventúri sumus, adhuc non est étiam dies in quo sumus, audi Petrum apóstolum. Delátam dicit Dómino Christo vocem de magnífica potestáte; \emph{Tu es Fílius meus diléctus, in quo bene sensi. Hanc vocem,} inquit, \emph{nos de cælo audívimus delátam, cum essémus cum illo in monte sancto.} Sed quia nos non ibi fúimus et istam vocem de cælo tunc non audívimus, ait ad nos ipse Petrus: \emph{Et habémus certiórem prophéticum sermónem, cui bene fácitis attendéntes, sicut lucérnæ in obscúro loco, donec dies lucéscat, et lúcifer oriátur in córdibus vestris.}

\noindent Quando ergo Dóminus noster Iesus Christus vénerit, et, sicut dicit étiam apóstolus Paulus, \emph{illumináverit occúlta tenebrárum et manifestáverit cogitatiónes cordis, ut laus sit unicuíque a Deo,} tunc præsénte tali die lucérnæ non erunt necessáriæ: non legétur nobis prophéta, non aperiétur codex Apóstoli, non requirémus testimónium Ioánnis, non ipso indigébimus Evangélio. Ergo omnes Scriptúræ tolléntur de médio, quæ nobis in huius sǽculi nocte tamquam lucérnæ accendebántur, ne in ténebris remanerémus.}
\newcommand{\responsoriumii}{\pars{Responsorium 2.} \scriptura{\Rbardot{} Is. 6, 1 \Vbardot{} Is. 6, 2; \textbf{H416}}

\vspace{-5mm}

\responsorium{I}{temporalia/resp-vididominumsedentem-CROCHU-sinedox.gtex}{}}
\newcommand{\lectioiii}{\pars{Lectio III.}

\noindent Istis ómnibus sublátis, ne quasi nobis lúceant indigéntibus, et ipsis homínibus Dei, per quos hæc ministráta sunt, nobíscum lumen illud verum clarúmque vidéntibus, remótis ergo his adiuméntis, quid vidébimus? Unde pascétur mens nostra? unde obtútus ille lætábitur? unde erit illud gáudium \emph{quod nec óculus vidit nec auris audívit nec in cor hóminis ascéndit? quid vidébimus?}

\noindent Obsecro vos, amáte mecum, cúrrite credéndo mecum; pátriam supérnam desiderémus, supérnæ pátriæ suspirémus, peregrínos nos esse hic sentiámus. Quid tunc vidébimus? Dicat nunc Evangélium: \emph{In princípio erat Verbum, et Verbum erat apud Deum, et Deus erat Verbum.} Unde tibi ros inspérsus est, ad fontem vénies; unde rádius per oblíqua et per anfractuósa tibi ad cor tenebrósum missus est, nudam ipsam lucem vidébis, cui vidéndæ ferendǽque mundáris. \emph{Dilectíssimi}, Ioánnes ipse dicit, \emph{fílii Dei sumus, et nondum appáruit quid érimus; scimus quia cum apparúerit, símiles ei érimus, quóniam vidébimus eum sícuti est.}

\noindent Séntio vestros afféctus attólli mecum in supérna; sed \emph{corpus quod corrúmpitur, ággravat ánimam; et déprimit terréna inhabitátio sensum multa cogitántem.} Depositúrus sum et ego códicem istum, discessúri estis et vos quisque ad sua. Bene nobis fuit in luce commúni, bene gavísi sumus, bene exsultávimus; sed cum ab ínvicem recédimus, ab illo non recedámus.}
\newcommand{\responsoriumiii}{\pars{Responsorium 3.} \scriptura{\Rbardot{} Dan. 6, 22 \Vbardot{} Ps. 56, 4.5; \textbf{H417}}

\vspace{-5mm}

\responsorium{V}{temporalia/resp-misitdominusangelumsuum-CROCHU-cumdox.gtex}{}}
\newcommand{\hymnuslaudes}{\pars{Hymnus} \scriptura{Thomas Cœlanensis (\olddag{} 1260)}

\cuminitiali{I}{temporalia/hym-QuidSum.gtex}}
\include{hebdomadaxxxiv}
\include{feriaiii}
