\newcommand{\lectioi}{\pars{Lectio I.} \scriptura{Gn. 16, 1-16}

\noindent De libro Génesis.

\noindent Sárai autem uxor Abram non genúerat ei líberos; sed habens ancíllam Ægýptiam nómine Agar, dixit maríto suo: “Ecce conclúsit me Dóminus, ne párerem; ingrédere ad ancíllam meam, si forte saltem ex illa suscípiam fílios”. Cumque ille acquiésceret deprecánti, tulit Agar Ægýptiam ancíllam suam post annos decem quam habitáre cœ́perant in terra Chánaan, et dedit eam viro suo uxórem. Qui ingréssus est ad eam. At illa concepísse se videns despéxit dóminam suam.

\noindent Dixítque Sárai ad Abram: “Iníque agis contra me; ego dedi ancíllam meam in sinum tuum, quæ videns quod concéperit, despéctui me habet. Iúdicet Dóminus inter me et te”.

\noindent Cui respóndens Abram: “Ecce, ait, ancílla tua in manu tua est; útere ea, ut libet”. Affligénte ígitur eam Sárai, aufúgit ab ea.

\noindent Cumque invenísset illam ángelus Dómini iuxta fontem aquæ in desérto, ad fontem in via Sur, dixit: “Agar, ancílla Sárai, unde venis et quo vadis?”. Quæ respóndit: “A fácie Sárai dóminæ meæ ego fúgio”.

\noindent Dixítque ei ángelus Dómini: “Revértere ad dóminam tuam et humiliáre sub mánibus ipsíus”.

\noindent Et dixit ei ángelus Dómini: “Multíplicans multiplicábo semen tuum, et non numerábitur præ multitúdine”.

\noindent Et dixit ei ángelus Dómini: “Ecce, concepísti et páries fílium vocabísque nomen eius Ismael, eo quod audíerit Dóminus afflictiónem tuam. Hic erit homo ónagro símilis; manus eius contra omnes, et manus ómnium contra eum; et e regióne universórum fratrum suórum figet tabernácula”. Vocávit autem nomen Dómini, qui loquebátur ad eam: “Tu Deus, qui vidísti me”. Dixit enim: “Profécto hic vidi posterióra vidéntis me”.

\noindent Proptérea appellátur púteus ille Lahairoi (id est Vivéntis et Vidéntis me); ipse est inter Cades et Barad. Peperítque Agar Abræ fílium; qui vocávit nomen fílii sui, quem pepérerat Agar, Ismael. Octogínta et sex annórum erat Abram, quando péperit ei Agar Ismáelem.}
\newcommand{\responsoriumi}{\pars{Responsorium 1.} \scriptura{\Rbar{} Gn. 12, 1-2; \textbf{H140}}

\vspace{-4mm}

\responsorium{II}{temporalia/resp-locutusestdominusadabraham-CROCHU.gtex}{}

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbardot{} Gn. 22, 11-12 \Vbardot{} ibid., 18; \textbf{H140}}

\vspace{-5mm}

\responsorium{II}{temporalia/resp-angelusdominivocavit-CROCHU.gtex}{}}
\newcommand{\lectioii}{\pars{Lectio II.} \scriptura{Lib. 4, 23-24 : CCL 62,125-127}

\noindent Ex Tractátu sancti Hilárii epíscopi De Trinitáte.

\noindent Post multas Dei allocutiónes ad Abraham, cum advérsus Agar Sara commoverétur, concéptui ancíllæ dómina stérilis ínvidens, cumque discessísset a conspéctu eius, ita de ea Scriptúra lóquitur: \emph{Et dixit ángelus Dómini ad Agar: «Redi ad dóminam tuam, et humília te sub mánibus eius.»}

\noindent \emph{Et dixit ei ángelus Dómini: «Multíplicans multiplicábo semen tuum, et non dinumerábitur a multitúdine.»} Et rursum: \emph{Et vocávit nomen Dómini qui loquebátur secum: Tu Deus qui aspexísti me.} Angelus Dei lóquitur. Duplex autem in ángelo Dei significátio est: ipse qui est, et ille cuius est. Et lóquitur non res secúndum nomen offícii sui; ait enim: \emph{Multíplicans multiplicábo semen tuum, et non dinumerábitur a multitúdine.} Ministérium ángeli potéstas multiplicandárum géntium excédit.}
\newcommand{\responsoriumii}{\pars{Responsorium 2.} \scriptura{\Rbardot{} Gn. 24, 42 \Vbardot{} ibid., 12; \textbf{H141}}

\vspace{-5mm}

\responsorium{VIII}{temporalia/resp-deusdominimeiabraham-CROCHU.gtex}{}}
\newcommand{\lectioiii}{\pars{Lectio III.}

\noindent Sed quid tandem de eo qui Dei ángelus quæ soli Deo própria sunt loquebátur, Scriptúra testáta est? \emph{Et vocávit nomen Dómini qui loquebátur secum: Tu Deus qui aspexísti me.} Primum ángelus Dei; secúndum Dóminus, dehinc tértio Deus. Qui ángelus Dei dictus est, idem Dóminus et Deus est. Est autem secúndum Prophétam Fílius Dei \emph{magni consílii ángelus.} Ut personárum distínctio absolúta esset, ángelus Dei est nuncupátus; qui enim est Deus ex Deo, ipse est et ángelus Dei. Ut vero honor débitus redderétur, et Dóminus et Deus est prædicátus.

\noindent Et hic quidem primum ángelus, deínde idem póstea et Dóminus et Deus: ad Abraham vero tantum Deus. Tuto enim, iam personárum discretióne præmíssa, ne solitárii error subésset, absolútum et verum eius nomen edícitur. Scriptum namque est: \emph{Et dixit Deus ad Abraham: « Ecce Sara uxor tua páriet fílium tibi ».} Numquid ambígitur quin qui ángelus Dei dictus est, idem rursum dicátur et Deus? Angelus Dómini ad Agar locútus est; idem ad Abraham Deus lóquitur, ex eódem ad utrúmque fit sermo.}
\newcommand{\responsoriumiii}{\pars{Responsorium 3.} \scriptura{\Rbardot{} Gn. 24, 42 \Vbardot{} ibid., 43; \textbf{H141}}

\vspace{-5mm}

\responsorium{VII}{temporalia/resp-venihodieadfontemaquae-CROCHU-cumdox.gtex}{}

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbardot{} Gn. 22, 15-17 \Vbardot{} ibid., 18; \textbf{H141}}

\vspace{-5mm}

\responsorium{VIII}{temporalia/resp-vocavitangelusdomini-CROCHU-cumdox.gtex}{}}
\include{hebdomadavi}
\include{feriaii}
