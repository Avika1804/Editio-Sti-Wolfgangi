\newcommand{\lectioi}{\pars{Lectio I.} \scriptura{Am. 9, 1-15}

\noindent De libro Amos prophétæ.

\noindent Vidi Dóminum stantem super altáre, et dixit: «Pércute capitéllum, et commoveántur superliminária; frange eos in cápite omnes, et novíssimum eórum in gládio interfíciam; non fúgiet ex eis fugitívus, et non salvábitur supérstes eis. Si descénderint usque ad inférnum, inde manus mea edúcet eos; et si ascénderint usque in cælum, inde détraham eos. Et si abscónditi fúerint in vértice Carméli, inde quæram et áuferam eos; et si celáverint se ab óculis meis in profúndo maris, ibi mandábo serpénti et mordébit eos; et si abíerint in captivitátem coram inimícis suis, ibi mandábo gládio et occídet eos, et ponam óculos meos super eos in malum et non in bonum».

\noindent Et Dóminus, Deus exercítuum, qui tangit terram, et tabéscet. Et lugébunt omnes habitántes in ea, et ascéndet sicut flúvius ea omnis, et decréscet sicut flumen Ægýpti. Qui ædíficat in cælo ascénsus suos et cámeram suam super terram fundat, qui vocat aquas maris et effúndit eas super fáciem terræ; Dóminus nomen eius. «Numquid non ut fílii Æthíopum vos estis mihi, fílii Israel?, ait Dóminus. Numquid non Israel ascéndere feci de terra Ægýpti et Philísthim de Caphtor, et Syros de Cir? Ecce óculi Dómini Dei super regnum peccans, et cónteram illud a fácie terræ; verúmtamen cónterens non cónteram domum Iacob, dicit Dóminus. Ecce enim mandábo ego et concútiam in ómnibus géntibus domum Israel, sicut concútitur tríticum in cribro, et non cadet lapíllus super terram. In gládio moriéntur omnes peccatóres pópuli mei, qui dicunt: “Non appropinquábit et non véniet super nos malum”.}
\newcommand{\responsoriumi}{\pars{Responsorium 1.} \scriptura{\Rbardot{} Ier. 4, 26.24.27 \Vbardot{} Ps. 8, 2; \textbf{H418}}

\vspace{-5mm}

\responsorium{II}{temporalia/resp-afaciefuroristui-CROCHU.gtex}{}}
\newcommand{\lectioii}{\pars{Lectio II.} \scriptura{Am. 9, 11-15}

\noindent In die illa suscitábo tabernáculum David, quod cécidit, et reædificábo ruptúras eius; et ea, quæ corrúerant, instaurábo et reædificábo illud sicut diébus antíquis, ut possídeant relíquias Edom et omnes natiónes, super quas invocátum est nomen meum, dicit Dóminus, qui fáciet hæc. Ecce dies véniunt, dicit Dóminus, et comprehéndet arátor messórem et calcátor uvæ mitténtem semen; et stillábunt montes mustum, et omnes colles liquefíent. Et convértam captivitátem pópuli mei Israel; et ædificábunt civitátes vastátas et inhabitábunt et plantábunt víneas et bibent vinum eárum et fácient hortos et cómedent fructus eórum. Et plantábo eos super humum suam, et non evelléntur ultra de terra sua, quam dedi eis», dicit Dóminus Deus tuus.}
\newcommand{\responsoriumii}{\pars{Responsorium 2.} \scriptura{\Rbardot{} Ier. 31, 11.12 \Vbardot{} Ps. 4, 8; \textbf{H418}}

\vspace{-5mm}

\responsorium{III}{temporalia/resp-redemitdominus-CROCHU.gtex}{}}
\newcommand{\lectioiii}{\pars{Lectio III.} \scriptura{Lib. 4 : PL 168, 366-367}

\noindent Ex Commentário Ruperti Tuitiensis abbátis in Amos prophétam.

\noindent \emph{Vidi Dóminum stantem super altáre.} Magna vere vísio, et magnæ rei significátio éxstitit. Prophético deínde spíritu vidit, et revéra futúrum erat, quod illi talis vísio præosténdit Quǽrimus ergo ubi vel quando factum sit tale quid, cuius in signum stans Dóminus super altáre vidéri debúerit. Quæréntibus autem in toto Christi Evangélio, vel in omni evangélica grátiæ sacraménto, nihil tam magnum, nihil tam évidens secúndum huius visiónis proprietátem nobis occúrrit quam schema vel hábitus Dómini nostri Iesu Christi crucifíxi. Crucifíxus namque et sacrifícium pro nobis factus, super altáre crucis stetit, statióne diffícili, statióne laboriósa sibi.

\noindent Diligénter animadverténdum, nec umquam óculis mentis nostræ debet abésse statiónis illíus spectáculum. Pendébat ei stabat mánibus ad crucis córnua confíxis, pédibus ligno suppedáneo per clavórum fixúram cohæréntibus in modum stantis. Táliter stans ipse hóstia, crux vero altáre erat.

\noindent Mirabíliter Dóminus qui super altáre crucis stare habébat, ut iam dictum est, simul cum praeostensióne statiónis illíus omnipoténtiam suam deprómit, mira declamatióne ásserit quod manus suas nullus inimicórum eius effúgere possit. Nunc ut verba hæc mélius perpéndere queámus, simul recordémur illud quod idem homo factus iamque passúrus, sive super aram crucis statúrus dixit: \emph{Et ego si exaltátus fúero a terra, ómnia traham ad me.}}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 70, 8; \textbf{H87}}

\vspace{-5mm}

\responsorium{VIII}{temporalia/resp-repleaturosmeum-CROCHU-cumdox.gtex}{}}
\include{hebdomadaxxix}
\include{feriaiv}
