\newcommand{\lectioi}{\pars{Lectio I.} \scriptura{Idt. 10, 1-6a}

\noindent De libro Iudith.

\noindent Factum est, ut cessávit clamans ad Deum Israel et consummávit ómnia verba sua, surréxit de prostratióne sua et vocávit abram suam et descéndit in domum suam, in qua commorabátur in diébus sabbatórum et in diébus festis suis. Et ábstulit cilícium, quod indúerat, et éxuit se vestiménta viduitátis suæ et lavit corpus suum aqua et unxit se unguénto spisso et pectinávit capíllos cápitis sui et impósuit mitram super caput suum et índuit se vestiménta iucunditátis suæ, quibus vestiebátur in diébus vitæ viri sui Manásses. Et accépit sóleas in pedes suos et impósuit periscélides et dextrália et ánulos et ináures et omnem ornátum suum et compósuit se nimis in seductiónem oculórum virórum, quicúmque vidérent eam.  Et porréxit abræ suæ áscopam vini et vas ólei et peram implévit álphitis et massa fici et pánibus et cáseo et plicávit ómnia vasa sua et impósuit ei. Et abiérunt ad portam civitátis Betúliae.}
\newcommand{\responsoriumi}{\pars{Responsorium 1.} \scriptura{\Rbardot{} Idt. 9, 17 \Vbardot{} ibid. 9, 16; \textbf{H410}}

\vspace{-5mm}

\responsorium{II}{temporalia/resp-dominatordomine-CROCHU.gtex}{}}
\newcommand{\lectioii}{\pars{Lectio II.} \scriptura{Idt. 10, 11-13.20b; 11, 5-6.19}

\noindent Et ibant in convállem in diréctum, et obviávit ei prima custódia Assyriórum. Et comprehendérunt eam et interrogavérunt eam: “Quorum es et unde venis et quo vadis?”.

\noindent Dixítque eis: “Fília sum ego Hebræórum et recédo a fácie ipsórum, quóniam incípiunt tradi vobis in devoratiónem. Et ego vénio ad fáciem Holoférnis príncipis milítiæ virtútis vestræ, ut renúntiem ei verba veritátis et osténdam ante fáciem ipsíus viam, per quam vadat et dominétur univérsæ montánæ, et non discumvéniat ex viris eius caro una, nec spíritus vitæ”. Et induxérunt eam in tabernáculum Holoférnis.

\noindent Dixit Iudith ad Holoférnen: “Sume verba ancíllæ tuæ, et loquátur ancílla tua ante fáciem tuam et non nuntiábo mendácium dómino meo in hac nocte. Et, si secútus fúeris verba ancíllæ tuæ, consummábis ómnia in mánibus tuis, quæ fáciet Deus tecum, et non excídet dóminus meus de adinventiónibus suis quoadúsque vivit. Et addúcam te per medíam Iudǽam, usque véniam contra Ierúsalem et ponam sedem tuam in médio eius, et addúces eos sicut oves, quibus non est pastor. Et non múttiet canis lingua sua contra te, quóniam hæc dicta sunt mihi secúndum præsciéntiam meam et renuntiáta sunt mihi, et missa sum nuntiáre tibi”.}
\newcommand{\responsoriumii}{\pars{Responsorium 2.} \scriptura{\Rbardot{} Idt. 13, 17 \Vbardot{} Ps. 116, 1 \Vbardot{} Ps. 117, 1; \textbf{H411}}

\vspace{-5mm}

\responsorium{II}{temporalia/resp-laudatedominumdeumnostrum-CROCHU.gtex}{}}
\newcommand{\lectioiii}{\pars{Lectio III.} \scriptura{En. in ps. 95,4 : CCL 39,1345-1346}

\noindent Ex Enarratiónibus sancti Augustíni epíscopi in psalmos.

\noindent \textit{Quóniam magnus Dóminus et laudábilis nimis.} Quis \textit{Dóminus,} nisi Iesus Christus, \textit{magnus et laudábilis nimis?} Nostis certe quia homo appáruit; nostis certe quia in útero féminæ concéptus est, nostis quia ex útero natus est, nostis quia lactátus est, quia mánibus portátus est, quia circumcísus, quia hóstia pro illo obláta est, quia crevit; postrémo nostis quia expalmátus est, conspútus, spinis coronátus, crucifíxus est, mórtuus est, láncea percússus est; nostis quia hæc ómnia passus est: \textit{Magnus} est \textit{et laudábilis nimis.}

\noindent Nolíte contémnere parvum, intellégite magnum. Parvus factus est, quia parvi erátis; intellegátur magnus, et in illo magni éritis. Sic enim ædificátur domus, sic erigúntur moles in ipsa domo: crescunt lápides qui ducúntur ad ædifícium. Créscite ergo, intellégite Christum magnum; et parvus magnus est, magnus nimis. Finívit verba; volébat dícere quantum magnus  etsi tota die díceret: “Magnus, magnus”, quid díceret? Tota die dicens: “Magnus” finíret aliquándo, quia finítur dies; magnitúdo illíus ante dies, ultra dies, sine die.

\noindent Ergo quid díceret? \textit{Quóniam magnus Dóminus et laudábilis nimis.} Quid enim dictúra est lingua parva ad laudándum magnum? Dicéndo: \textit{nimis,} emísit vocem, et dedit cogitatióni quod sápiat; tamquam dicens: “Quod sonáre non possum, tu cógita; et cum cogitáveris, parum erit”. Quod cogitátio nullíus éxplicat, lingua alicúius éxplicat? \textit{Magnus Dóminus et laudábilis nimis.} Ipse laudétur, ipse prædicétur, eius glória nuntiétur, et ædificátur domus.}
\newcommand{\responsoriumiii}{\pars{Responsorium 3.} \scriptura{\Rbardot{} Idt. 13, 22.25 \Vbardot{} ibid. 13, 24.25; \textbf{H409}}

\vspace{-5mm}

\responsorium{I}{temporalia/resp-benedixittedominus-CROCHU-cumdox.gtex}{}}
\include{hebdomadaxxv}
\include{feriav}
