\newcommand{\titulus}{\nomenFesti{S. Irenæi, Episcopi, Martyris.}
\dies{Die 28. Iunii.}}
\newcommand{\oratio}{\pars{Oratio.}

\noindent Deus, qui beáto Irenǽo, epíscopo, tribuísti, ut veritátem doctrínæ pacémque Ecclésiæ felíciter confirmáret, concéde, quǽsumus, eius intercessióne, ut nos, fide et caritáte renováti, ad unitátem concordiámque fovéndam semper simus inténti.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{E}{temporalia/inv-regemmartyrumsimplex.gtex}}
\newcommand{\hymnusmatutinum}{\pars{Hymnus}

\cuminitiali{I}{temporalia/hym-BeateMartyr.gtex}}
\newcommand{\matversus}{\noindent \Vbardot{} Iustum dedúxit Dóminus per vias rectas.

\noindent \Rbardot{} Et osténdit illi regnum Dei.}
\newcommand{\lectioi}{\pars{Lectio I.} \scriptura{1 Sam. 31, 1-4; 2 Sam. 1, 1-16}

\noindent De libris Samuélis.

\noindent In diébus illis: Philísthim pugnábant advérsum Israel; et fugérunt viri Israel ante fáciem Philísthim et cecidérunt interfécti in monte Gélboe. Irruerúntque Philísthim in Saul et fílios eius et percussérunt Iónathan et Abínadab et Melchísua fílios Saul.

\noindent Totúmque pondus prœ́lii versum est in Saul; et consecúti sunt eum viri arcu, et vulnerátus est veheménter a sagittáriis. Dixítque Saul ad armígerum suum: «Evagína gládium tuum et pércute me, ne forte véniant incircumcísi isti et confódiant me et illúdant mihi». Et nóluit ármiger eius; erat enim nímio timóre pertérritus. Arrípuit ítaque Saul gládium et írruit super eum.

\noindent Factum est autem, postquam mórtuus est Saul, ut David reverterétur a cæde Amalec et manéret in Síceleg dies duos. In die autem tértia appáruit homo véniens de castris Saul veste conscíssa et púlvere aspérsus caput; et, ut venit ad David, cécidit super fáciem suam et adorávit. Dixítque ad eum David: «Unde venis?». Qui ait ad eum: «De castris Israel fugi». Et dixit ad eum David: «Quid enim factum est? Indica mihi». Qui ait: «Fugit pópulus ex prœ́lio, et multi corruéntes e pópulo mórtui sunt; sed et Saul et Iónathan fílius eius interiérunt».

\noindent Dixítque David ad adulescéntem, qui nuntiábat ei: «Unde scis quia mórtuus est Saul et Iónathan fílius eius?». Et ait aduléscens, qui narrábat ei: «Casu veni in montem Gélboe, et Saul incumbébat super hastam suam. Porro currus et équites appropinquábant ei, et convérsus post tergum suum vidénsque me vocávit. Cui cum respondíssem: Adsum, dixit mihi: “Quisnam es tu?”. Et dixi ad eum: Amalecítes ego sum. Et locútus est mihi: “Sta super me et intérfice me, quóniam tenent me angústiæ, et adhuc tota ánima mea in me est”. Stansque super eum occídi illum; sciébam enim quod vívere non póterat post ruínam. Et tuli diadéma, quod erat in cápite eius, et armíllam de bráchio illíus et áttuli ad te dóminum meum huc».

\noindent Apprehéndens autem David vestiménta sua scidit omnésque viri, qui erant cum eo; et planxérunt et flevérunt et ieiunavérunt usque ad vésperam super Saul et super Iónathan fílium eius et super pópulum Dómini et super domum Israel, quod corruíssent gládio.

\noindent Dixítque David ad iúvenem, qui nuntiáverat ei: «Unde es?». Qui respóndit: «Fílius hóminis ádvenæ Amalecítæ ego sum». Et ait ad eum David: «Quare non timuísti míttere manum tuam, ut occíderes christum Dómini?». Vocánsque David unum de púeris ait: «Accédens írrue in eum». Qui percússit illum, et mórtuus est. Et ait ad eum David: «Sanguis tuus super caput tuum; os enim tuum locútum est advérsum te dicens: “Ego interféci christum Dómini”».}
\newcommand{\responsoriumi}{\pars{Responsorium 1.} \scriptura{\Rbardot{} 2 Sam. 1, 21; \textbf{H395}}

\vspace{-5mm}

\responsorium{VIII}{temporalia/resp-montesgelboe.gtex}{}}
\newcommand{\lectioii}{\pars{Lectio II.} \scriptura{Lib. 4, 20, 5-7: SCh 100, 640-642. 644-648}

\noindent Ex Tractátu sancti Irenǽi epíscopi Advérsus hǽreses.

\noindent Vivíficat autem Dei cláritas: percípiunt ergo vitam qui vident Deum. Et propter hoc incapábilis et incomprehensíbilis et invisíbilis visíbilem se et comprehensíbilem et capácem homínibus præstat, ut vivíficet percipiéntes et vidéntes se. Quóniam vívere sine vita impossíbile est, subsisténtia autem vitæ de Dei participatióne évenit, participátio autem Dei est vidére Deum et frui benignitáte eius.

\noindent Hómines ígitur vidébunt Deum ut vivant, per visiónem immortáles facti et pertingéntes usque in Deum. Quod, sicut prædíxi, per prophétas figuráliter manifestabátur quóniam vidébitur Deus ab homínibus qui portant Spíritum eius et semper advéntum eius sústinent. Quemádmodum et in Deuteronómio Móyses ait: In die ista vidébimus, quóniam loquétur Deus ad hóminem, et vivet.

\noindent Qui ómnia in ómnibus operátur qualis et quantus est, invisíbilis et inenarrábilis est ómnibus quæ ab eo facta sunt, incógnitus autem nequáquam: ómnia enim per Verbum eius discunt quia est unus Deus Pater, qui cóntinet ómnia et ómnibus esse præstat, quemádmodum in Evangélio scriptum est: Deum nemo vidit umquam, nisi unigénitus Fílius, qui est in sinu Patris, ipse enarrávit.}
\newcommand{\responsoriumii}{\pars{Responsorium 2.} \scriptura{\textbf{H373}}

\vspace{-5mm}

\responsorium{III}{temporalia/resp-istecognovit-CROCHU.gtex}{}}
\newcommand{\lectioiii}{\pars{Lectio III.}

\noindent Enarrátor ergo ab inítio Fílius Patris, quippe qui ab inítio est cum Patre, qui et visiónes prophéticas et divisiónes charísmatum et ministéria sua et Patris glorificatiónem consequénter et compósite osténderit humáno géneri apto témpore ad utilitátem: ubi est enim consequéntia, illic et consonántia; et ubi consonántia, illic et pro témpore; et ubi pro témpore, illic et utílitas.

\noindent Et proptérea Verbum dispensátor patérnæ grátiæ factus est ad utilitátem hóminum, propter quos fecit tantas dispositiónes, homínibus quidem osténdens Deum, Deo autem éxhibens hóminem; et invisibilitátem quidem Patris custódiens, ne quando homo contémptor fíeret Dei et ut semper habéret ad quod profíceret, visíbilem autem rursus homínibus per multas dispositiónes osténdens Deum, ne in totum defíciens a Deo homo cessáret esse: glória enim Dei vivens homo, vita autem hóminis vísio Dei. Si enim quæ est per condiciónem osténsio Dei vitam præstat ómnibus in terra vivéntibus, multo magis ea quæ est per Verbum manifestátio Patris vitam præstat his qui vident Deum.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 8, 6-8 \Vbardot{} Ps. 20, 4; \textbf{H374}}

\vspace{-5mm}

\responsorium{VII}{temporalia/resp-gloriaethonore-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VI}{temporalia/hym-MartyrDei.gtex}}
\newcommand{\lectiobrevis}{\pars{Lectio Brevis.} \scriptura{2 Cor. 1, 3-5}

\noindent Benedíctus Deus et Pater Dómini nostri Iesu Christi, Pater misericordiárum et Deus totíus consolatiónis, qui consolátur nos in omni tribulatióne nostra, ut possímus et ipsi consolári eos, qui in omni pressúra sunt, per exhortatiónem, qua exhortámur et ipsi a Deo; quóniam, sicut abúndant passiónes Christi in nobis, ita per Christum abúndat et consolátio nostra.}
\newcommand{\responsoriumbreve}{\pars{Responsorium breve.} \scriptura{Ex. 15, 2}

\antiphona{VI}{temporalia/resp-fortitudomea.gtex}}
\newcommand{\preces}{\noindent Fratres, Salvatórem nostrum, testem fidélem, per mártyres interféctos propter verbum Dei,~\gredagger{} celebrémus, clamántes:

\Rbardot{} Redemísti nos Deo in sánguine tuo.

\noindent Per mártyres tuos, qui líbere mortem in testimónium fídei sunt ampléxi,~\gredagger{} da nobis, Dómine, veram spíritus libertátem.

\Rbardot{} Redemísti nos Deo in sánguine tuo.

\noindent Per mártyres tuos, qui fidem usque ad sánguinem sunt conféssi,~\gredagger{} da nobis, Dómine, puritátem fideíque constántiam.

\Rbardot{} Redemísti nos Deo in sánguine tuo.

\noindent Per mártyres tuos, qui, sustinéntes crucem, tua vestígia sunt secúti,~\gredagger{} da nobis, Dómine, ærúmnas vitæ fórtiter sustinére.

\Rbardot{} Redemísti nos Deo in sánguine tuo.

\noindent Per mártyres tuos, qui stolas suas lavérunt in sánguine Agni,~\gredagger{} da nobis, Dómine, omnes insídias carnis mundíque devíncere.

\Rbardot{} Redemísti nos Deo in sánguine tuo.}
\newcommand{\benedictus}{\pars{Canticum Zachariæ.} \scriptura{Lc. 12, 8; \textbf{H374}}

\vspace{-4mm}

\antiphona{I f}{temporalia/ant-quimeconfessusfuerit.gtex}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-i-f-auto.gtex}

%\vspace{-1.5mm}

\input{temporalia/benedictus-i-f.tex} \Abardot{}}
\include{hebdomadaxiii}
\include{feriaii}
