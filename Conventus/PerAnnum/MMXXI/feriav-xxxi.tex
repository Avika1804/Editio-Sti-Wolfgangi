\newcommand{\titulus}{\nomenFesti{S. Caroli Borromeo, Episcopi.}
\dies{Die 4. Novembris.}}
\newcommand{\oratio}{\pars{Oratio.}

\noindent Custódi, quǽsumus, Dómine, in pópulo tuo spíritum, quo beátum Cárolum, epíscopum, implevísti, ut Ecclésia indesinénter renovétur et, Christi se imágini confórmans, ipsíus vultum mundo váleat osténdere.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{1 Mac. 4, 36-59}

\noindent De libro primo Maccabæórum.

\noindent In diébus illis: Dixit Iudas et fratres eius: «Ecce contríti sunt inimíci nostri; ascendámus mundáre sancta et renováre». Et congregátus est omnis exércitus, et ascendérunt in montem Sion. Et vidérunt sanctificatiónem desértam et altáre profanátum et portas exústas et in átriis virgúlta nata, sicut in saltu vel in uno ex móntibus, et pastophória díruta. Et scidérunt vestiménta sua et planxérunt planctu magno et imposuérunt cínerem et cecidérunt in fáciem super terram et exclamavérunt tubis signórum et clamavérunt in cælum. Tunc ordinávit Iudas viros, ut pugnárent advérsus eos, qui erant in arce, donec mundáret sancta.

\noindent Et elégit sacerdótes sine mácula voluntátem habéntes in lege; et mundavérunt sancta et tulérunt lápides contaminatiónis in locum immúndum. Et cogitavérunt de altári holocaustórum, quod profanátum erat, quid de eo fácerent. Et íncidit illis consílium bonum, ut destrúerent illud, ne umquam illis esset in oppróbrium, quia contaminavérunt illud gentes; et demolíti sunt altáre et reposuérunt lápides in monte domus in loco apto, quoadúsque veníret prophéta, ut respondéret de eis. Et accepérunt lápides íntegros secúndum legem et ædificavérunt altáre novum secúndum illud, quod fuit prius. Et ædificavérunt sancta et, quæ intra domum erant, et átria sanctificavérunt. Et fecérunt vasa sancta nova et intulérunt candelábrum et altáre incensórum et mensam in templum. Et incendérunt super altáre et accendérunt lucérnas, quæ super candelábrum erant et lucébant in templo, et posuérunt super mensam panes et appendérunt vela et consummavérunt ómnia ópera, quæ fécerant. Et ante lucem surrexérunt quinta et vicésima die mensis noni —hic est mensis Cásleu— centésimi quadragésimi octávi anni et obtulérunt sacrifícium secúndum legem super altáre holocaustórum novum, quod fecérunt: secúndum tempus et secúndum diem, in qua contaminavérunt illud gentes, in ipsa renovátum est in cánticis et cítharis et cínyris et cýmbalis. Et cécidit omnis pópulus in fáciem, et adoravérunt et benedixérunt in cælum eum, qui prosperávit eis; et fecérunt dedicatiónem altáris diébus octo et obtulérunt holocáusta cum lætítia et sacrificavérunt sacrifícium salutáris et laudis et ornavérunt fáciem templi corónis áureis et scútulis et dedicavérunt portas et pastophória et imposuérunt eis iánuas. Et facta est lætítia in pópulo magna valde, et avérsum est oppróbrium géntium.

\noindent Et státuit Iudas et fratres eius et univérsa ecclésia Israel, ut agántur dies dedicatiónis altáris in tempóribus suis ab anno in annum per dies octo, a quinta et vicésima die mensis Cásleu, cum lætítia et gáudio.}
\newcommand{\responsoriumi}{\pars{Responsorium 1.} \scriptura{\Rbardot{} 1 Mac. 4, 57 \Vbardot{} 2 Mac. 10, 38; \textbf{H413}}

\vspace{-5mm}

\responsorium{VII}{temporalia/resp-ornaveruntfaciemtempli-CROCHU.gtex}{}}
\newcommand{\lectioii}{\pars{Lectio II.} \scriptura{Hom. 17, 1 : SC 71, 370-372}

\noindent Ex Homíliis Orígenis presbýteri in Iesu Nave.

\noindent Erat in cælis véritas, \emph{umbra vero et exémplar} veritátis in terris. Et donec umbra hæc constábat in terris, erat Ierúsalem terréstris, erat templum, erat altáre, erat et visíbilis cultus, erant et pontífices et sacerdótes, constábant étiam civitátes et vici Iudǽæ et ómnia hæc, quæ nunc in Scriptúra descrípta recitántur.

\noindent Cum vero in advéntu Salvatóris nostri Dei e cælis descéndens véritas \emph{de terra orta est et iustítia de cælo prospéxit,} umbra et exemplária cecidérunt. Cécidit enim Ierúsalem, cécidit templum, altáre sublátum est, uti iam neque in monte Gárizim neque in Hierosólymis sit locus ubi opórteat adoráre, sed \emph{veri adorátores qui adórant Patrem, in spíritu et veritáte adórent.} Sic ergo præsénte veritáte \emph{typus et umbra} cessávit.}
\newcommand{\responsoriumii}{\pars{Responsorium 2.} \scriptura{\Rbardot{} 1 Mac. 5, 17; 3, 60 \Vbardot{} ibid. 4, 10; \textbf{H414}}

\vspace{-5mm}

\responsorium{VII}{temporalia/resp-dixitiudassimoni-CROCHU.gtex}{}}
\newcommand{\lectioiii}{\pars{Lectio III.}

\noindent Et cum adésset templum illud quod per Spíritum Dei et \emph{virtútem Altíssimi} in útero Vírginis fabricátum est, dírutum est templum ex lapídibus fabricátum. Aderat póntifex \emph{futurórum bonórum,} cessant pontífices \emph{taurórum et hircórum.} Venit \emph{Agnus Dei qui tollit peccátum mundi,} déstitit agnus ex pecúdibus assúmptus et nequídquam tot sǽculis iugulátus. Igitur si hæc ómnia quæ in umbra prióribus data fúerant, præsénte et assisténte veritáte cessárunt, cónsequens sine dúbio erat ut, hereditáte regni cælórum patefácta, heréditas terréna cessáret.

\noindent Si ergo véniens ad Ierúsalem civitátem terrénam, o Iudǽe, invénies eam subvérsam et in cíneres ac favíllas redáctam, noli flere, noli lamentári, sed pro terréna requíre cæléstem. Sursum réspice et ibi invénies \emph{Ierúsalem cæléstem quæ est ómnium mater.} Si altáre víderis destitútum, nolo contristéris; si pontíficem non invénias, nolo despéres: est in cælis altáre et assístit ei póntifex \emph{futurórum bonórum, secúndum órdinem Melchísedech} eléctus a Deo.}
\newcommand{\responsoriumiii}{\pars{Responsorium 3.} \scriptura{\Rbardot{} 2 Mac. 15, 14 \Vbardot{} Ps. 132, 1; \textbf{H414}}

\vspace{-5mm}

\responsorium{VII}{temporalia/resp-hicestfratrumamator-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-InclitusPastor.gtex}}
\newcommand{\lectiobrevis}{\pars{Lectio Brevis.} \scriptura{Heb. 13, 7-9a}

\noindent Mementóte præpositórum vestrórum, qui vobis locúti sunt verbum Dei, quorum intuéntes éxitum conversatiónis imitámini fidem. Iesus Christus heri et hódie idem, et in sǽcula! Doctrínis váriis et peregrínis nolíte abdúci.}
\newcommand{\responsoriumbreve}{\pars{Responsorium breve.} \scriptura{Is. 62, 6}

\cuminitiali{VI}{temporalia/resp-superteierusalem.gtex}}
\newcommand{\preces}{\noindent Christo, bono pastóri, qui pro suis óvibus ánimam pósuit, laudes grati exsolvámus~\gredagger{} et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere,~\gredagger{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis,~\gredagger{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti,~\gredagger{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti,~\gredagger{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{\textbf{H125}}

\vspace{-4mm}

\antiphona{I g}{temporalia/ant-sacerdosetpontifex.gtex}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-i-g-auto.gtex}

%\vspace{-1.5mm}

\input{temporalia/benedictus-i-g.tex} \Abardot{}}
\include{hebdomadaxxxi}
\include{feriav}
