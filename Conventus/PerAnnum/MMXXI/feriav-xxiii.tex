\newcommand{\lectioi}{\pars{Lectio I.} \scriptura{Iob 38, 1-18}

\noindent De libro Iob.

\noindent Respóndens Dóminus Iob de túrbine dixit:  «Quis est iste obscúrans consílium sermónibus imperítis? 

\noindent Accínge sicut vir lumbos tuos; interrogábo te, et édoce me. 

\noindent Ubi eras quando ponébam fundaménta terræ? Indica mihi, si habes intellegéntiam. 

\noindent Quis pósuit mensúras eius, si nosti? Vel quis teténdit super eam líneam? Super quo bases illíus solidátæ sunt? 

\noindent Aut quis demísit lápidem angulárem eius, cum clamárent simul astra matutína, et iubilárent omnes fílii Dei? 

\noindent Quis conclúsit óstiis mare, quando erumpébat quasi de viscéribus procédens, cum pónerem nubem vestiméntum eius et calígine illud quasi fáscia obvólverem? 

\noindent Definívi illud términis meis et pósui vectem et óstia et dixi: Usque huc vénies et non procédes ámplius et hic confrínges tuméntes fluctus tuos. 

\noindent Numquid in diébus tuis præcepísti dilúculo et assignásti auróræ locum suum, et, cum extréma terræ tenéres, excússi sunt ímpii ex ea? Vertétur in lutum signátum et stabit sicut vestiméntum. 

\noindent Cohibétur ab ímpiis lux sua, et bráchium excélsum confringétur. 

\noindent Numquid ingréssus es scaturígines maris et in novíssimis abýssi deambulásti? 

\noindent  Numquid apértæ sunt tibi portæ mortis, et óstia tenebrósa vidísti? 

\noindent Numquid considerásti latitúdinem terræ?}
\newcommand{\responsoriumi}{\pars{Responsorium 1.} \scriptura{\Rbardot{} Iob 7, 7 \Vbardot{} Ps. 129, 1; \textbf{H403}}

\vspace{-5mm}

\responsorium{II}{temporalia/resp-mementomeideusquiaventus-CROCHU.gtex}{}}
\newcommand{\lectioii}{\pars{Lectio II.} \scriptura{Iob 38, 18-30}

\noindent Indica mihi, si nosti ómnia: In qua via lux hábitet, et tenebrárum quis locus sit; 

\noindent ut ducas unumquódque ad términos suos et intéllegas sémitas domus eius? Novísti, nam tunc natus eras, et númerus diérum tuórum multus! 

\noindent Numquid ingréssus es thesáuros nivis aut thesáuros grándinis aspexísti, quæ præparávi in tempus angústiæ, in diem pugnæ et belli? 

\noindent Per quam viam spárgitur lux, diffúnditur ventus urens super terram? 

\noindent Quis dedit vehementíssimo imbri cursum et viam fúlmini tonánti, ut plúeret super terram absque hómine, in desérto, ubi nullus mortálium commorátur, ut impléret ínviam et desolátam et prodúceret herbas in terra árida? 

\noindent Quis est plúviæ pater, vel quis génuit stillas roris? 

\noindent De cuius sinu egréssa est glácies, et pruínam de cælo quis génuit? 

\noindent In similitúdinem lápidis aquæ durántur, et superfícies abýssi constríngitur».}
\newcommand{\responsoriumii}{\pars{Responsorium 2.} \scriptura{\Rbardot{} Iob 30, 31 \Vbardot{} ibid. 30, 30; \textbf{H405}}

\vspace{-5mm}

\responsorium{II}{temporalia/resp-versaestinluctum-CROCHU.gtex}{}}
\newcommand{\lectioiii}{\pars{Lectio III.} \scriptura{Lib. 29, 2-4: PL 76, 478-480}

\noindent E Morálium libris sancti Gregórii Magni papæ in Iob.

\noindent Quia dilúculum vel auróra a ténebris in lucem vértitur, non immérito dilúculi vel auróræ nómine omnis electórum Ecclésia designátur. Ipsa namque dum ab infidelitátis nocte ad lucem fídei dúcitur, velut auróræ more in diem post ténebras splendóre supérnæ claritátis aperítur. Unde et bene in Cánticis canticórum dícitur: \emph{Quæ est ista quæ progréditur quasi auróra consúrgens?} Sancta enim Ecclésia cæléstis vitæ prǽmia áppetens, auróra vocáta est, quia dum peccatórum ténebras déserit, iustítiæ luce fulgéscit.

\noindent Habémus tamen subtílius áliquid quod consideráta qualitáte dilúculi vel auróræ pensémus. Auróra namque vel dilúculum noctem quidem præterísse núntiant, nec tamen diéi claritátem íntegram osténtant; sed dum illam pellunt, hanc suscípiunt, lucem ténebris permíxtam tenent. Quid ítaque in hac vita omnes qui veritátem séquimur, nisi auróra vel dilúculum sumus? quia et quædam iam quæ lucis sunt ágimus, et tamen in quibúsdam adhuc tenebrárum relíquiis non carémus. Per Prophétam quippe Deo dícitur: \emph{Non iustificábitur in conspéctu tuo omnis vivens.} Rursúmque scriptum est: \emph{In multis offéndimus omnes.}

\noindent Unde Paulus cum díceret: \emph{Nox præcéssit,} nequáquam súbdidit: Dies venit, sed: \emph{Dies autem appropinquávit.} Qui enim post discéssum noctis iam non venísse sed appropinquásse diem insínuat, esse se procul dúbio ante solem post ténebras adhuc in auróra demónstrat.

\noindent Tunc autem plene sancta electórum Ecclésia dies erit, cum ei admíxta peccáti umbra iam non erit. Tunc plene dies erit, quando intérni lúminis perfécto fervóre clarúerit. Unde et bene hæc auróra quasi adhuc in tránsitu demonstrátur, cum dícitur: \emph{Et ostendísti auróræ locum suum.} Cui enim locus suus osténditur, profécto ex álio ad áliud vocátur. Quid est enim locus auróræ, nisi perfécta cláritas visiónis ætérnæ? Ad quem cum perdúcta vénerit, iam de transáctæ noctis ténebris nihil habet. Ad locum suum pertíngere auróra satagébat, cum Psalmísta díceret: \emph{Sitívit ánima mea ad Deum vivum; quando véniam et apparébo ante fáciem Dei?} Ad hunc locum quem cognóverat perveníre auróra festinábat, cum Paulus desidérium habére se díceret dissólvi et cum Christo esse. Et rursum: \emph{Mihi vívere Christus est, et mori lucrum.}}
\newcommand{\responsoriumiii}{\pars{Responsorium 3.} \scriptura{\Vbardot{} Iob 6, 11; \textbf{H406}}

\vspace{-5mm}

\responsorium{II}{temporalia/resp-inclinansfaciem-CROCHU-cumdox.gtex}{}}
\include{hebdomadaxxiii}
\include{feriav}
