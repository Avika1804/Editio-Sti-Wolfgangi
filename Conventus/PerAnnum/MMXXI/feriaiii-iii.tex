\newcommand{\lectioi}{\vspace{-4mm}

\pars{Lectio I.} \scriptura{Dt. 26, 1-19}

\noindent De libro Deuteronómii.

\noindent In diébus illis: Locútus est Móyses pópulo dicens: «Cum intráveris terram, quam Dóminus Deus tuus tibi datúrus est possidéndam, et obtinúeris eam atque habitáveris in illa, tolles primítias de cunctis frúgibus agri, quas collégeris de terra tua, quam Dóminus Deus tuus dabit tibi, et pones in cartállo pergésque ad locum, quem Dóminus Deus tuus elégerit, ut ibi hábitet nomen eius,  accedésque ad sacerdótem, qui fúerit in diébus illis, et dices ad eum: “Profíteor hódie coram Dómino Deo tuo quod ingréssus sim terram, pro qua iurávit pátribus nostris, ut daret eam nobis”. Suscipiénsque sacérdos cartállum de manu tua ponet ante altáre Dómini Dei tui, et loquéris in conspéctu Dómini Dei tui: “Syrus vagus erat pater meus et descéndit in Ægýptum et ibi peregrinátus est in paucíssimo número; crevítque in gentem magnam ac robústam et infinítæ multitúdinis. Afflixerúntque nos Ægýptii et persecúti sunt imponéntes ónera gravíssima. Et clamávimus ad Dóminum, Deum patrum nostrórum, qui exaudívit nos et respéxit humilitátem nostram et labórem atque angústias, et edúxit nos Dóminus de Ægýpto in manu forti et bráchio exténto, in ingénti pavóre, in signis atque porténtis, et introdúxit ad locum istum et trádidit nobis terram hanc lacte et melle manántem. Et ecce nunc áttuli primítias frugum terræ, quam dedísti mihi, Dómine”. Et dimíttes eas in conspéctu Dómini Dei tui et adoráto Dómino Deo tuo. Et epuláberis in ómnibus bonis, quæ Dóminus Deus tuus déderit tibi et dómui tuæ, tu et Levítes et ádvena, qui tecum est. Quando compléveris décimam cunctárum frugum tuárum, anno tértio, anno decimárum, et déderis Levítæ et ádvenæ et pupíllo et víduæ, ut cómedant intra portas tuas et saturéntur, loquéris in conspéctu Dómini Dei tui: “Abstuli, quod sanctificátum est, de domo mea et dedi illud Levítæ et ádvenæ, pupíllo ac víduæ, sicut iussísti mihi; non præterívi mandáta tua, nec sum oblítus impérii tui, non comédi ex eis in luctu meo nec separávi ex eis in quálibet immundítia nec expéndi ex his quidquam mórtuo: obœdívi voci Dómini Dei mei et feci ómnia, sicut præcepísti mihi. Réspice de habitáculo sancto tuo, de cælo, et bénedic pópulo tuo Israel et terræ, quam dedísti nobis, sicut iurásti pátribus nostris, terræ lacte et melle manánti”. Hódie Dóminus Deus tuus mandávit tibi, ut fácias præcépta hæc atque iudícia et custódias et ímpleas illa ex toto corde tuo et ex tota ánima tua. Dóminum elegísti hódie, ut sit tibi Deus, et ámbules in viis eius et custódias præcépta illíus et mandáta atque iudícia et obœ́dias eius império; et Dóminus elégit te hódie, ut sis ei pópulus peculiáris, sicut locútus est tibi, et custódias ómnia mandáta illíus, et fáciat te excelsiórem cunctis géntibus, quas creávit in laudem et nomen et glóriam suam, ut sis pópulus sanctus Dómini Dei tui, sicut locútus est».}
\newcommand{\responsoriumi}{\pars{Responsorium 1.} \scriptura{\Rbardot{} Ps. 15, 8-9 \Vbardot{} ibid., 1-2; \textbf{H83}}

\vspace{-5mm}

\responsorium{VIII}{temporalia/resp-adextrisestmihi-CROCHU.gtex}{}}
\newcommand{\lectioii}{\pars{Lectio II.} \scriptura{Resp. 2, 2-4: PG 31, 914-915}

\noindent E Régulis fúsius tractátis sancti Basilíi Magni epíscopi.

\noindent Quisnam sermo dona Dei pro mérito explicáre possit? Tanta quidem est horum multitúdo, ut étiam númerum effúgiant; item magnitúdine tanta sunt et tália, ut vel únicum satis ad id sit, ut omnímodam largitóri grátiam repéndere debeámus.

\noindent Sed ne voléntes quidem illud præteríre póssumus, nec fíeri potest ullo modo, ut is certe qui sana mente prǽditus est et ratiónis compos, id benefícii táceat, quamquam multo minus de eo pro mérito áliquid dici possit, quod cum hóminem condidísset ad imáginem et similitúdinem suam eúmque cohonestásset sui ipsíus cognitióne et ratióne exornásset præ céteris animántibus, ipsíque dedísset facultátem ut se incredíbili paradísi pulchritúdine oblectáret, ac tandem illum constituísset ómnium terréstrium príncipem, deínde a serpénte decéptum, et collápsum in peccátum et per peccátum in mortem et in ærúmnas eo dignas, non proptérea tamen ipsum negléxit; sed lege, quæ ei adiuménto esset, primum trádita, custódiæ eius et curæ præfécit ángelos, misit prophétas ad redarguénda vítia et ad virtútem docéndam, ímpetum nequítiæ per minas excídit et représsit, pollicitatiónibus excitávit bonórum alacritátem, utriúsque géneris finem non raro in divérsis persónis ad álios commonéndos in antecéssum declarávit, et tamen post hæc et tália nos in contumácia perseverántes non est aversátus.}
\newcommand{\responsoriumii}{\pars{Responsorium 2.} \scriptura{\Rbardot{} Ps. 79, 14.16 \Vbardot{} ibid., 15; \textbf{H88}}

\vspace{-5mm}

\responsorium{III}{temporalia/resp-devastavitvineam-CROCHU.gtex}{}}
\newcommand{\lectioiii}{\pars{Lectio III.}

\noindent Non enim nos deséruit bónitas Dómini neque per stupiditátem qua, delátos, ab ipso honóres habebámus despicátui, abolévimus eius in nos amórem, etiámsi in benefaciéntem contumeliósi essémus; immo vero revocáti sumus a morte, et vitæ rursus ab ipso Dómino nostro Iesu Christo restitúti. Qua in re étiam beneficéntiæ rátio maiórem movet admiratiónem: Cum enim in forma Dei esset, non rapínam arbitrátus est esse se æquálem Deo; sed semetípsum exinanívit, formam servi accípiens.

\noindent Atque étiam infirmitátes nostras suscépit, portávit languóres, pro nobis vulnerátus est, ut nos livóre eius sanarémur; item redémit a maledícto, factus pro nobis maledíctum mortémque pértulit ignominiosíssimam, ut nos ad gloriósam vitam redúceret. Nec satis hábuit mórtuos dumtáxat ad vitam revocáre, verum étiam largítus est divinitátis suæ dignitátem, atque ætérnam réquiem humánum omne cogitátum lætítiæ magnitúdine superántem præparávit.

\noindent Quid ígitur retribuémus Dómino pro ómnibus quæ retríbuit nobis? Est autem ádeo bonus, ut neque remuneratiónem éxigat, sed sat habet, si solum pro iis quæ tríbuit, diligátur. Quæ ómnia ubi mente récolo, ut meum afféctum prodam, in horrórem quendam et terríficum stupórem íncido nequándo ob ánimi inconsiderántiam, aut propter meam circa res vanas occupatiónem a Dei dilectióne éxcidens, Christo sim dedécori ac oppróbrio.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 40, 5 \Vbardot{} Ps. 6, 2; \textbf{H86}}

\vspace{-5mm}

\responsorium{IV}{temporalia/resp-egodixidomine-CROCHU-cumdox.gtex}{}}
\newcommand{\oratio}{\pars{Oratio.}

\noindent Deus, qui beátos Timótheum et Titum apostólicis virtútibus decorásti, utriúsque intercessióne concéde, ut, iuste et pie vivéntes in hoc sǽculo, ad cæléstem mereámur pátriam perveníre.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\preces}{\noindent Christum, qui sibi pópulum novum acquisívit in sánguine suo,~\gredagger{} adorémus et rogémus supplíciter:

\Rbardot{} Meménto pópuli tui, Dómine.

\noindent Rex et Redémptor noster, audi Ecclésiam tuam, huius diéi inítio te laudántem,~\gredagger{} doce eam sine intermissióne glorificáre maiestátem tuam.

\Rbardot{} Meménto pópuli tui, Dómine.

\noindent Spes et fírmitas nostra, in te confídimus,~\gredagger{} neque umquam confundémur.

\Rbardot{} Meménto pópuli tui, Dómine.

\noindent Infirmitátem nostram réspice et in adiutórium nostrum festína,~\gredagger{} quia sine te nihil póssumus fácere.

\Rbardot{} Meménto pópuli tui, Dómine.

\noindent Páuperum et derelictórum meménto, ne dies novus sit eis pondus,~\gredagger{} sed solámen et gáudium.

\Rbardot{} Meménto pópuli tui, Dómine.}
\newcommand{\benedictus}{\pars{Canticum Zachariæ.} \scriptura{Mt. 10, 16; \textbf{H365}}

\vspace{-6.5mm}

{
\grechangedim{interwordspacetext}{0.18 cm plus 0.15 cm minus 0.05 cm}{scalable}%
\antiphona{I d}{temporalia/ant-ecceegomitto.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}

\vspace{-3.5mm}

\scriptura{Lc. 1, 68-79}

\vspace{-2mm}

\initiumpsalmi{temporalia/benedictus-initium-i-d-auto.gtex}

\vspace{-1.5mm}

\input{temporalia/benedictus-i-d.tex} \Abardot{}

\vspace{-10mm}}
\include{hebdomadaiii}
\include{feriaiii}
