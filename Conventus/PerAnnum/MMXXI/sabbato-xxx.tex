\newcommand{\lectioi}{\pars{Lectio I.} \scriptura{Is. 37, 21-25}

\noindent De libro Isaíæ prophétæ.

\noindent Misit Isaías fílius Amos ad Ezechíam dicens: «Hæc dicit Dóminus, Deus Israel: Pro quibus rogásti me de Sennácherib rege Assyriórum, hoc est verbum, quod locútus est Dóminus super eum: Despéxit te, subsannávit te virgo fília Sion; post te caput movit fília Ierúsalem. Cui exprobrásti et quem blasphemásti? Et super quem exaltásti vocem et levásti altitúdinem oculórum tuórum? Contra Sanctum Israel! In manu servórum tuórum exprobrásti Dómino et dixísti: “In multitúdine quadrigárum meárum ego ascéndi altitúdinem móntium, iuga Líbani; et succídi excélsa cedrórum eius et eléctas abíetes illíus et introívi altitúdinem summitátis eius, silvam condénsam. Ego fodi et bibi aquam aliénam et exsiccávi vestígio pedis mei omnes rivos Ægýpti”.}
\newcommand{\responsoriumi}{\pars{Responsorium 1.} \scriptura{\Rbardot{} Ion. 2, 4-5 \Vbardot{} ibid., 6; \textbf{H418}}

\vspace{-5mm}

\responsorium{VII}{temporalia/resp-fluctustuisuperme-CROCHU.gtex}{}}
\newcommand{\lectioii}{\pars{Lectio II.} \scriptura{Is. 37, 26-35}

\noindent Numquid non audísti? A sǽculo feci illud; a diébus antíquis ego plasmávi illud et nunc addúxi, ut fiat in eradicatiónem, in lápides evérsos civitátes munítæ. Habitatóres eárum breviáta manu contremuérunt et confúsi sunt; facti sunt sicut fenum agri et gramen víride et herba tectórum, quæ exáruit a fácie austri. Sessiónem tuam et egréssum tuum et intróitum tuum cognóvi et insániam tuam contra me. Cum fúreris advérsum me, et supérbia tua ascénderit in aures meas, ponam círculum in náribus tuis et frenum in lábiis tuis et redúcam te in viam, per quam venísti. Tibi autem hoc erit signum: Comedántur hoc anno, quæ cólligi póterunt, et in anno secúndo, quæ sponte nascúntur; in anno autem tértio semináte et métite et plantáte víneas et comédite fructum eárum.

\noindent Et mittet id quod salvátum fúerit de domo Iudæ, quod réliquum est, radícem deórsum et fáciet fructum sursum. Quia de Ierúsalem exíbit resíduum, et, quod salvum fúerit, de monte Sion. Zelus Dómini exercítuum fáciet istud. Proptérea hæc dicit Dóminus de rege Assyriórum: Non introíbit civitátem hanc et non iáciet ibi sagíttam et non oppónet ei clípeum et non mittet contra eam ággerem. In via, qua venit, per eam revertétur, et civitátem hanc non ingrediétur, dicit Dóminus. Et prótegam civitátem istam, ut salvem eam propter me et propter David servum meum».}
\newcommand{\responsoriumii}{\pars{Responsorium 2.} \scriptura{\Rbar{} Is. 66, 13.14 \Vbar{} Cantor; \textbf{H22}}

\vspace{-5mm}

\responsorium{VIII}{temporalia/resp-sicutmater-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo 13, 2-3 : Op. ómnia 1957, 118-120}

\noindent Ex Sermónibus sancti Columbáni abbátis.

\noindent Fratres, vocatiónem hanc sequámur, qua ad vitæ fontem vocámur a Vita, qui est Fons, non solum aquæ vivæ, sed et fons ætérnæ vitæ, fons lucis, idem et fons lúminis; ab illo enim hæc ómnia sunt, sapiéntia et vita, et lux ætérna. Auctor vitæ fons vitæ est, lucis creátor, fons lúminis est; et ídeo contémptis his quæ vidéntur, transcénso s\'{æ}culo, in superióribus cælórum fontem lúminis, fontem vitæ, fontem aquæ vivæ, ut rationábiles et sagacíssimi pisces quærámus, ut ibi bibámus \emph{aquam} vivam et \emph{saliéntem in vitam ætérnam.}

\noindent Utinam me illuc dignáres adscíscere ad illum fontem, Deus miséricors, pie Dómine, ut ibi et ego cum sitiéntibus tuis vivam undam vivi fontis aquæ vivæ bíberem, cuius nímia dulcédine delectátus sursum semper ei hærérem et dícerem: “Quam dulcis est fons aquæ vivæ, cuius non déficit \emph{aqua sáliens in vitam ætérnam.”}

\noindent O Dómine, tu es ipse iste fons semper et semper desiderándus, semper licet et semper hauriéndus. Nobis semper \emph{da, Dómine} Christe, \emph{hanc aquam} ut sit in nobis quoque fons \emph{aquæ} vivæ et \emph{saliéntis in vitam ætérnam.} Magna quidem posco, quis nésciat? Sed tu, Rex glóriæ, magna donáre nosti et magna promisísti; nihil te maius, et te nobis donásti, te pro nobis dedísti. Unde te rogámus, ut sciámus quod amámus, quia nihil áliud præter te nobis dari postulámus; tu es enim ómnia nostra, vita nostra, lux nostra, salus nostra, cibus noster, potus noster, Deus noster. Inspíra corda nostra, rogo, Iesu noster, illa tui Spíritus aura, et vúlnera nostras tua caritáte ánimas, ut possit uniuscuiúsque nostrum ánima in veritáte dícere: \emph{Indica mihi quem diléxit ánima mea} quóniam vulneráta caritáte ego sum.}
\newcommand{\responsoriumiii}{\pars{Responsorium 3.} \scriptura{\Rbardot{} Cantor \Vbardot{} Dan. 19, 16; \textbf{H419}}

\vspace{-5mm}

\responsorium{II}{temporalia/resp-civitatemistamtucircumda-CROCHU-cumdox.gtex}{}}
\include{hebdomadaxxx}
\include{sabbato}
