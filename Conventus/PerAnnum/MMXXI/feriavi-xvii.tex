\newcommand{\titulus}{\nomenFesti{S. Petri Chrysologi, Episcopi \& Ecclesiæ Doctoris.}
\dies{Die 30. Iulii.}}
\newcommand{\oratio}{\pars{Oratio.}

\noindent Deus, qui beátum Petrum Chrysólogum, epíscopum, Verbi tui incarnáti præcónem egrégium effecísti, eius nobis intercessióne concéde, ut tuæ salútis mystéria et iúgiter scrutémur in corde et fidéliter significémus in ópere.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\invitatorium}{\pars{Invitatorium.}

\vspace{-4mm}

\antiphona{IV}{temporalia/inv-fontemsapientiae.gtex}}
\newcommand{\hymnusmatutinum}{\pars{Hymnus}

\cuminitiali{III}{temporalia/hym-ChristePastorum.gtex}}
\newcommand{\lectioi}{\pars{Lectio I.} \scriptura{Gal. 5, 1-25}

\noindent De Epístola beáti Pauli apóstoli ad Gálatas.

\noindent Fratres: Hac libertáte nos Christus liberávit; state ígitur et nolíte íterum iugo servitútis detinéri. Ecce ego Paulus dico vobis quóniam, si circumcidámini, Christus vobis nihil próderit. Testíficor autem rursum omni hómini circumcidénti se quóniam débitor est univérsæ legis faciéndæ. Evacuáti estis a Christo, qui in lege iustificámini, a grátia excidístis. Nos enim Spíritu ex fide spem iustítiæ exspectámus. Nam in Christo Iesu neque circumcísio áliquid valet neque præpútium, sed fides, quæ per caritátem operátur.

\noindent Currebátis bene; quis vos impedívit veritáti non obœdíre? Hæc persuásio non est ex eo, qui vocat vos. Módicum ferméntum totam massam corrúmpit. Ego confído in vobis in Dómino quod nihil áliud sapiétis; qui autem contúrbat vos, portábit iudícium, quicúmque est ille. Ego autem, fratres, si circumcisiónem adhuc prǽdico, quid adhuc persecutiónem pátior? Ergo evacuátum est scándalum crucis. Utinam et abscidántur, qui vos contúrbant!

\noindent Vos enim in libertátem vocáti estis, fratres; tantum ne libertátem in occasiónem detis carni, sed per caritátem servíte ínvicem.

\noindent Omnis enim lex in uno sermóne implétur, in hoc: Díliges próximum tuum sicut teípsum. Quod si ínvicem mordétis et devorátis, vidéte, ne ab ínvicem consumámini!

\noindent Dico autem: Spíritu ambuláte et concupiscéntiam carnis ne perfecéritis. Caro enim concupíscit advérsus Spíritum, Spíritus autem advérsus carnem; hæc enim ínvicem adversántur, ut non, quæcúmque vultis, illa faciátis.

\noindent Quod si Spíritu ducímini, non estis sub lege. Manifésta autem sunt ópera carnis, quæ sunt fornicátio, immundítia, luxúria, idolórum sérvitus, venefícia, inimicítiæ, contentiónes, æmulatiónes, iræ, rixæ, dissensiónes, sectæ, invídiæ, ebrietátes, comissatiónes et his simília, quæ prǽdico vobis, sicut prædíxi, quóniam, qui tália agunt, regnum Dei non consequéntur. Fructus autem Spíritus est cáritas, gáudium, pax, longanímitas, benígnitas, bónitas, fides, mansuetúdo, continéntia; advérsus huiúsmodi non est lex.

\noindent Qui autem sunt Christi Iesu, carnem crucifixérunt cum vítiis et concupiscéntiis. Si vívimus Spíritu, Spíritu et ambulémus.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 93, 22 \Vbardot{} ibid., 1; \textbf{H89}}

\vspace{-5mm}

\responsorium{VII}{temporalia/resp-factusestmihidominus-CROCHU.gtex}{}}
\newcommand{\lectioii}{\pars{Lectio II.} \scriptura{Sermo 148: PL 52, 596-598}

\noindent Ex Sermónibus sancti Petri Chrysólogi epíscopi.

\noindent Quando cóncipit Virgo, virgo parit, manet virgo, non est consuetúdo, sed signum; non est rátio, sed virtus; auctor est, non natúra; non est commúne, sed solum; divínum est, non humánum. Nasci Christum non fuit necéssitas, sed potéstas; fuit sacraméntum pietátis, reparátio salútis humánæ. Qui non nascéndo ex intácto limo fecit hóminem, nascéndo ipse hóminem de córpore fecit intácto; manus quæ in nostrum plasma lutum dignánter assúmpsit, ad reparatiónem nostram dignánter assúmpsit et carnem. Ergo quod Creátor in creatúra sua, quod Deus invenítur in carne, creatúræ honor est, non est Creatóris iniúria.

\noindent Homo, quare tibi tam vilis es, qui tam pretiósus es Deo? Quare sic honorátus a Deo teípsum táliter inhonóras? Quare quæris unde factus sis, et ad quid factus sis non requíris? Nonne tota ista quam vides tibi facta est mundi domus? Tibi infúsa lux circumfúsas rémovet ténebras, tibi est temperáta nox, tibi diménsus est dies: tibi cælum solis, lunæ, stellárum vário fulgóre radiátum est; tibi terra flóribus, nemóribus, frúctibus est depícta; tibi creáta est in áere, campis, in qua speciósa cóntinens mirábilis animántium multitúdo, ne gáudium novi sǽculi tristis solitúdo confúnderet.}
\newcommand{\responsoriumii}{\pars{Responsorium 2.} \scriptura{\Rbardot{} Sir. 45, 9 \Vbardot{} 1 Th. 5, 8; \textbf{H378}}

\vspace{-5mm}

\responsorium{II}{temporalia/resp-amaviteumdominus-CROCHU.gtex}{}}
\newcommand{\lectioiii}{\pars{Lectio III.}

\noindent Adhuc tamen quid adíciat ad honórem tuum tuus Creátor excógitat: in te imáginem suam ponit, ut terris invisíbilem conditórem visíbilis imágo præséntem póneret, et in terrénis dedit tibi vices suas, ut non fraudarétur Dómini vicário mundi tam larga posséssio. Deus quod per se fecit in te, in se cleménter excépit, et in hómine se vere vidéri vóluit in quo ante imaginário vóluit se vidéri; dedítque ut propríetas esset ipse, qui ante ut similitúdo esset accéperat.

\noindent Náscitur ergo Christus, ut nascéndo corrúptam redíntegret natúram; infántiam suscépit ille, pátitur nutriménta, percúrrit ætátes, ut unam perféctam, manéntem, quam ipse fécerat, instauráret ætátem: portat hóminem, ne iam cádere homo possit; quem terrénum fécerat, fecit esse cæléstem; animátum humáno spíritu, spíritum vivíficat in divínum: et sic eum totum tollit in Deum, ut in eo quod peccáti, quod mortis, quod labóris, quod dolóris, quod terræ est, nil relínquat, præstánte Dómino nostro Iesu Christo, qui cum Patre vivit et regnat in unitáte Spíritus Sancti, Deus, nunc et semper et per immortália sǽcula sæculórum. Amen.}
\newcommand{\responsoriumiii}{\pars{Responsorium 3.} \scriptura{\textbf{H379}}

\vspace{-5mm}

\responsorium{II}{temporalia/resp-dominusquielegit-CROCHU-cumdox.gtex}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-InclitusPastor.gtex}}
\newcommand{\lectiobrevis}{\pars{Lectio Brevis.} \scriptura{Sap. 7, 13-14}

\noindent Sapiéntiam sine fictióne dídici et sine invídia commúnico; divítias illíus non abscóndo. Infinítus enim thesáurus est homínibus; quem qui acquisiérunt, ad amicítiam in Deum se paravérunt propter disciplínæ dona commendáti.}
\newcommand{\responsoriumbreve}{\pars{Responsorium breve.} \scriptura{Eccli. 44, 15}

\cuminitiali{VI}{temporalia/resp-sapientiamsanctorum.gtex}}
\newcommand{\preces}{\noindent Christo, bono pastóri, qui pro suis óvibus ánimam pósuit,~\gredagger{} laudes grati exsolvámus et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere,~\gredagger{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis,~\gredagger{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti,~\gredagger{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti,~\gredagger{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{Sir. 45, 3.4}

\vspace{-4mm}

\antiphona{VII a}{temporalia/ant-infideetlenitate.gtex}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-vii-a-auto.gtex}

%\vspace{-1.5mm}

\input{temporalia/benedictus-vii-a.tex} \Abardot{}}
\include{hebdomadaxvii}
\include{feriavi}
