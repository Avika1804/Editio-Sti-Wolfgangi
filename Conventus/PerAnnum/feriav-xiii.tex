\newcommand{\hymnusmatutinum}{\pars{Hymnus.} \scriptura{Gregorius Magnus (\olddag{} 604)}

\antiphona{IV}{temporalia/hym-NoxAtra.gtex}}
\newcommand{\lectioi}{\pars{Lectio I.} \scriptura{2 Sam. 6, 1-11}

\noindent De libro secúndo Samuélis.

\noindent In diébus illis: Congregávit rursum David omnes eléctos ex Israel trigínta mília. Surrexítque David et ábiit, et univérsus pópulus, qui erat cum eo, in Báala Iudæ, ut addúcerent inde arcam Dei, super quam invocátum est nomen Dómini exercítuum sedéntis in chérubim super eam. Et imposuérunt arcam Dei super plaustrum novum tulerúntque eam de domo Abínadab, qui erat in colle. Oza autem et Ahio fílii Abínadab minábant plaustrum: Oza ambulábat iuxta arcam, et Ahio præcedébat eam. David autem et omnis Israel ludébant coram Dómino omni virtúte in cánticis et cítharis et lyris et týmpanis et sistris et cýmbalis.

\noindent Postquam autem venérunt ad áream Nachon, exténdit manum Oza ad arcam Dei et ténuit eam, quóniam boves lasciviéntes prorupérunt. Iratúsque est indignatióne Dóminus contra Ozam et percússit eum super temeritáte; qui mórtuus est ibi iuxta arcam Dei. Contristátus autem est David, eo quod diruptiónem dirupísset Dóminus in Ozam; et vocátum est nomen loci illíus Pharesóza (id est Dirúptio Ozæ) usque in diem hanc. Et extímuit David Dóminum in die illa dicens: «Quómodo ingrediétur ad me arca Dómini?». Et nóluit divértere ad se arcam Dómini in civitáte David, sed divértit eam in domum Obédedom Getthǽi. Et habitávit arca Dómini in domo Obédedom Getthǽi tribus ménsibus, et benedíxit Dóminus Obédedom et omnem domum eius.

\noindent Nuntiatúmque est regi David: «Benedíxit Dóminus Obédedom et ómnia eius propter arcam Dei».}
\newcommand{\responsoriumi}{\pars{Responsorium 1.} \scriptura{\Rbardot{} 1 Reg. 7, 3 \Vbardot{} ibidem; \textbf{H397}}

\vspace{-5mm}

\responsorium{III}{temporalia/resp-praeparatecordavestra-sinedox.gtex}{}}
\newcommand{\lectioii}{\pars{Lectio II.} \scriptura{2 Sam. 6, 12-23}

\noindent Abiit ergo David et addúxit arcam Dei de domo Obédedom in civitátem David cum gáudio. Cumque progréssi essent, qui portábant arcam Dómini, sex passus, immolávit bovem et vítulum saginátum, et David saltábat totis víribus ante Dóminum. Porro David erat accínctus ephod líneo. Et David et omnis domus Israel ducébant arcam Dómini in iúbilo et clangóre búcinæ. Cumque intrásset arca Dómini in civitátem David, Michol fília Saul prospíciens per fenéstram vidit regem David subsiliéntem atque saltántem coram Dómino et despéxit eum in corde suo.

\noindent Et introduxérunt arcam Dómini et posuérunt eam in loco suo in médio tabernáculi, quod teténderat ei David; et óbtulit David coram Dómino holocáusta et pacífica. Cumque complésset ófferens holocáustum et pacífica, benedíxit pópulo in nómine Dómini exercítuum. Et partítus est multitúdini univérsæ Israel tam viro quam mulíeri síngulis collýridam panis unam et láganum palmárum unum et palátham unam. Et ábiit omnis pópulus unusquísque in domum suam.

\noindent Reversúsque est et David, ut benedíceret dómui suæ, et egréssa Michol fília Saul in occúrsum David ait: «Quam gloriósus fuit hódie rex Israel discoopériens se ante ancíllas servórum suórum, quasi si nudétur unus de scurris!». Dixítque David ad Michol: «Ante Dóminum salto. Benedíctus Dóminus, qui elégit me pótius quam patrem tuum et quam omnem domum eius, ut constitúeret me ducem super pópulum Dómini, super Israel! Ludam in conspéctu Dómini et vílior fiam plus quam factus sum et ero deiéctus in óculis meis, sed apud ancíllas, de quibus locúta es, gloriósior apparébo». Igitur Michol fíliæ Saul non est natus fílius usque ad diem mortis suæ.}
\newcommand{\responsoriumii}{\pars{Responsorium 2.} \scriptura{\Rbardot{} Cantor \Vbardot{} 1 Reg. 17, 37; \textbf{H395}}

\vspace{-5mm}

\responsorium{I}{temporalia/resp-deusomniumexauditorest-sinedox.gtex}{}}
\newcommand{\lectioiii}{\pars{Lectio III.} \scriptura{CCL 78, 542-544}

\noindent Ex Homília sancti Hierónymi presbýteri in Psalmum quadragésimum primum ad neóphytos.

\noindent \emph{Sicut desíderat cervus ad fontes aquárum, ita desíderat ánima mea ad te, Deus.} Quómodo ítaque illi cervi desíderant fontes aquárum, ita et nostri cervi, qui de Ægýpto et de sǽculo recedéntes interfecérunt Pharaónem in aquis suis et omnem eius exércitum in baptísmo necavérunt, post interfectiónem diáboli desíderant fontes Ecclésiæ, Patrem et Fílium et Spíritum Sanctum.

\noindent De Patre, quod sit fons, scríbitur in Ieremía: \emph{Me dimisérunt fontem aquæ vivæ, et fodérunt sibi lacus detrítos, qui non possunt aquas continére.} De Fílio vero in quodam loco légimus: \emph{Dereliquérunt fontem sapiéntiæ.} Porro de Spíritu Sancto: \emph{Qui bíberit de aqua quam dédero ei, oriétur in eo fons aquæ saliéntis in vitam ætérnam} statim expónitur, Evangelísta dicénte quod de Spíritu Sancto fúerit sermo Salvatóris. Ex quibus manifestíssime comprobátur, tres Ecclésiæ fontes Trinitátis esse mystérium.

\noindent Hos desíderat ánima credéntis, hos desíderat ánima baptizáti, et dicit: \emph{Sitívit ánima mea ad Deum fontem vivum.} Non enim léviter vidére vóluit Deum, sed toto desiderávit ardóre, toto sitívit incéndio. Antequam baptísmum consequeréntur, loquebántur inter se ínvicem et dicébant: \emph{Quando véniam et apparébo ante fáciem Dei?} Ecce implétum est quod petébant: venérunt et stetérunt ante fáciem Dei, et apparuérunt ante conspéctum altáris et ante mystérium Salvatóris.

\noindent Ad corpus Christi admíssi et in vitáli fonte renáti, confidénter loquúntur et dicunt: \emph{Transíbo in locum tabernáculi admirábilis usque ad domum Dei.} Domus Dei Ecclésia est, hoc est admirábile tabernáculum: quia hábitat in eo \emph{vox exsultatiónis et confessiónis et sonus epulántium.}

\noindent Dícite ergo, qui Christum nunc induístis, et ductum nostrum sequéntes, quasi piscículi hamo, ita sermóne Dei de gúrgite sǽculi istíus sublevámini. In nobis rerum natúra mutáta est. Pisces enim, qui de mari extrácti fúerint, moriúntur; nos autem ídeo Apóstoli de mundi istíus mari extraxérunt atque piscáti sunt, ut vivi ex mórtuis fierémus. Quámdiu erámus in sǽculo, óculi nostri in profúndo et vita nostra versabátur in cæno: postquam de flúctibus erépti sumus, cœ́pimus solem vidére, cœ́pimus verum lumen aspícere, et præ nímio gáudio conturbáti ad ánimam nostram dícimus: \emph{Spera in Deum, quóniam confitébor illi, salutáre vultus mei et Deus meus.}}
\newcommand{\responsoriumiii}{\pars{Responsorium 3.} \scriptura{\Rbardot{} 1 Reg. 8, 28.29 \Vbardot{} Dt. 27, 15; \textbf{H396}}

\vspace{-5mm}

\responsorium{I}{temporalia/resp-audidominehymnum-CROCHU-cumdox.gtex}{}}
\newcommand{\hymnuslaudes}{\pars{Hymnus}

\cuminitiali{VIII}{temporalia/hym-SolEcce-einsiedeln.gtex}}
\include{hebdomadaxiii}
\include{feriav}
