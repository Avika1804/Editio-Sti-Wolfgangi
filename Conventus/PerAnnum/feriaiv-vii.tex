\newcommand{\lectioi}{\pars{Lectio I.} \scriptura{Gn. 12, 1-9}

\noindent De libro Génesis.

\noindent Dixit autem Dóminus ad Abram:

\noindent “Egrédere de terra tua et de cognatióne tua et de domo patris tui in terram, quam monstrábo tibi.

\noindent Faciámque te in gentem magnam et benedícam tibi et magnificábo nomen tuum, erísque in benedictiónem.

\noindent Benedícam benedicéntibus tibi et maledicéntibus tibi maledícam, atque in te benedicéntur univérsæ cognatiónes terræ!”.

\noindent Egréssus est ítaque Abram, sicut præcéperat ei Dóminus, et ivit cum eo Lot. Septuagínta quinque annórum erat Abram, cum egrederétur de Charran.

\noindent Tulítque Sárai uxórem suam et Lot fílium fratris sui universámque substántiam, quam acquisíverant, et ánimas, quas fécerant in Charran, et egréssi sunt, ut irent in terram Chánaan; et venérunt in terram Chánaan.

\noindent Pertransívit Abram terram usque ad locum Sichem, usque ad Quercum Moreh. Chananǽus autem tunc erat in terra.

\noindent Appáruit autem Dóminus Abram et dixit ei: “Sémini tuo dabo terram hanc”. Qui ædificávit ibi altáre Dómino, qui apparúerat ei.

\noindent Et inde transgrédiens ad montem, qui erat contra oriéntem Bethel, teténdit ibi tabernáculum suum ab occidénte habens Bethel et ab oriénte Hai; ædificávit quoque ibi altáre Dómino et invocávit nomen Dómini.

\noindent Perrexítque Abram de mansióne in mansiónem usque ad Nageb.}
\newcommand{\responsoriumi}{\pars{Responsorium 1.} \scriptura{\Rbar{} Gn. 12, 1-2; \textbf{H140}}

\vspace{-5mm}

\responsorium{II}{temporalia/resp-locutusestdominusadabraham-CROCHU.gtex}{}}
\newcommand{\lectioii}{\pars{Lectio II.} \scriptura{Sermo 81,1 : CCL 103, 333-334}

\noindent Ex Sermónibus sancti Cæsárii Arelaténsis epíscopi.

\noindent Audívimus Dóminum beáto Abrahæ dicéntem: \emph{Egrédere de terra tua et de cognatióne tua et de domo patris tui.} Omnia enim, fratres caríssimi, quæ in Véteri Testaménto conscrípta sunt, novi testaménti typum et imáginem prætulérunt, sicut Apóstolus dicit: \emph{Omnia enim in figúra contingébant illis; scripta sunt autem propter nos, in quos finis sæculórum devénit.} Si ergo propter nos scripta sunt, quod tunc in Abraham corporáliter légimus factum, si sancte et iuste vívimus, spiritáliter in nobis vidémus implétum: \emph{Egrédere,} inquit Dóminus, \emph{de terra tua et de cognatióne tua et de domo patris tui.}}
\newcommand{\responsoriumii}{\pars{Responsorium 2.} \scriptura{\Rbar{} Gn. 13, 18 \Vbar{} ibid., 14.15}

\vspace{-5mm}

\responsorium{VI}{temporalia/resp-movensigiturabram.gtex}{}

\rubrica{vel ad libitum:}

\vspace{3mm}

\pars{Responsorium 2.} \scriptura{\Rbar{} Gn. 13, 18 \Vbar{} ibid., 14.15}

\vspace{-5mm}

\responsorium{VI}{temporalia/resp-movensigiturabraham-CROCHU.gtex}{}}
\newcommand{\lectioiii}{\pars{Lectio III.}

\noindent Hæc ómnia, fratres, per sacraméntum baptísmi in nobis et crédimus et sentímus impléri. Terra nostra caro nostra est; bene de terra nostra egrédimur, quando carnáles consuetúdines deseréntes Christi vestígiis inhærémus. Quasi non tibi vidétur felíciter de terra sua, id est de se ipso égredi, qui de supérbo effícitur húmilis, pátiens ex iracúndo, castus ex luxurióso, largus ex cúpido, benígnus ex ínvido, plácidus ex cruénto? Vere, fratres, felíciter de terra sua egréditur, qui pro Dei amóre táliter commutátur. Dénique étiam in collocutióne priváta ita loqui consuévimus ut, si áliquis malus homo súbito bona ópera cœ́perit exercére, dicámus de illo: « Exiit iste de se.»

\noindent Et vere bene de se exísse dícitur, qui repudiátis vítiis virtútibus delectátur. \emph{Egrédere,} inquit Dóminus, \emph{de terra tua.} Terra nostra, id est, caro nostra ante baptísmum terra moriéntium fuit, per baptísmum facta est terra vivéntium. Ipsa est illa terra de qua psalmísta commémorat dicens: \emph{Credo vidére bona Dómini in terra vivéntium.} Terra ergo vivéntium et non moriéntium, id est virtútum et non vitiórum, ut dixi, per baptísmum facti sumus: si tamen post accéptum baptísmum ad vitiórum non revértimur volutábrum, si póstea quam terra vivéntium facti sumus, ópera mortis obnóxia et luxuriósa non fácimus.}
\newcommand{\responsoriumiii}{\pars{Responsorium 3.} \scriptura{\Rbar{} Gn. 15, 6}

\vspace{-5mm}

\responsorium{VIII}{temporalia/resp-crediditabrahamdeo-cumdox.gtex}{}

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbar{} Gn. 15, 6}

\vspace{-5mm}

\responsorium{VIII}{temporalia/resp-crediditabrahamdeo-CROCHU-cumdox.gtex}{}}
\include{hebdomadavii}
\include{feriaiv}
