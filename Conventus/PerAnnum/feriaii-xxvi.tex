\newcommand{\titulus}{\nomenFesti{S. Vincentii de Paul, Presbyteri.}
\dies{Die 27. Septembri.}}
\newcommand{\oratio}{\pars{Oratio.}

\noindent Deus, qui ad salútem páuperum et cleri institutiónem beátum Vincéntium, presbýterum, virtútibus apostólicis imbuísti, præsta, quǽsumus, ut, eódem spíritu fervéntes, et amémus quod amávit et quod dócuit operémur.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{Esth. 3, 1-6}

\noindent De libro Esther.

\noindent In diébus illis: Rex Asuérus exaltávit Aman fílium Amadáthi, qui erat de stirpe Agag, et pósuit sólium eius super omnes príncipes, quos habébat. Cunctíque servi regis, qui in fóribus palátii versabántur, flectébant génua et adorábant Aman; sic enim præcéperat rex pro illo. Solus Mardochǽus non flectébat genu, neque adorábat eum. Cui dixérunt púeri regis, qui ad fores palátii præsidébant: «Cur non obsérvas mandátum regis?». Cumque hoc crébrius dícerent, et ille nollet audíre, nuntiavérunt Aman scire cupiéntes utrum perseveráret in senténtia; díxerat enim eis se esse Iudǽum.

\noindent Cumque Aman experiménto probásset quod Mardochǽus non sibi flécteret genu nec se adoráret, irátus est valde et pro níhilo duxit in unum Mardochǽum míttere manus suas — audíerat enim quod esset gentis Iudǽæ — magísque vóluit omnem Iudæórum, qui erant in regno Asuéri, pérdere natiónem.}
\newcommand{\responsoriumi}{\pars{Responsorium 1.} \scriptura{\Rbardot{} Esth. 13, 9 \Vbardot{} ibid. 13, 17; \textbf{H411}}

\vspace{-5mm}

\responsorium{II}{temporalia/resp-dominerexomnipotens-CROCHU.gtex}{}}
\newcommand{\lectioii}{\pars{Lectio II.} \scriptura{Esth. 3, 7-15}

\noindent Mense primo, cuius vocábulum est Nisan, anno duodécimo regni Asuéri, missa est in urnam sors, quæ dícitur Phur, coram Aman, quo die et quo mense gens Iudæórum debéret intérfici; et exívit dies tértia décima mensis duodécimi, qui vocátur Adar. Dixítque Aman regi Asuéro: «Est pópulus per omnes províncias regni tui dispérsus, segregátus inter pópulos alienísque utens légibus, quas céteri non cognóscunt, ínsuper et regis scita contémnens; non éxpedit regi, ut det illis réquiem. Si tibi placet, scriptis decérne, ut péreat, et decem mília talentórum argénti appéndam arcáriis gazæ tuæ». Tulit ergo rex ánulum, quo utebátur, de manu sua et dedit eum Aman fílio Amadáthi de progénie Agag, hosti Iudæórum. Dixítque ad eum: «Argéntum, quod pollicéris, tuum sit; de pópulo age, quod tibi placet».

\noindent Vocatíque sunt scribæ regis mense primo, tértia décima die eius, et scriptum est, ut iússerat Aman, ad omnes sátrapas regis et duces provinciárum et príncipes diversárum géntium, ut quæque gens légere póterat et audíre pro varietáte linguárum, ex nómine regis Asuéri; et lítteræ ipsíus signátæ ánulo. Missæ sunt epístulæ per cursóres ad univérsas províncias regis, ut pérderent, occíderent atque delérent omnes Iudǽos, a púero usque ad senem, párvulos et mulíeres uno die, hoc est tértio décimo mensis duodécimi, qui vocátur Adar, et bona eórum diríperent.

\noindent Exémplar autem epistulárum ut lex in ómnibus provínciis promulgándum erat, ut scirent omnes pópuli et parárent se ad prædíctam diem. Festinábant cursóres, qui missi erant, regis impérium explére; statímque in Susan pepéndit edíctum, rege et Aman celebránte convívium, dum cívitas ipsa esset conturbáta.}
\newcommand{\responsoriumii}{\pars{Responsorium 2.} \scriptura{\Rbardot{} Esth. 14, 12.13 \Vbardot{} ibid. 14, 12.11; \textbf{H411}}

\vspace{-5mm}

\responsorium{II}{temporalia/resp-confortamerexsanctorum-CROCHU.gtex}{}}
\newcommand{\lectioiii}{\pars{Lectio III.} \scriptura{En. in ps. 62, 10 : CCL 39, 799-800}

\noindent Ex Enarratiónibus sancti Augustíni epíscopi un psalmos.

\noindent Ecce, fratres, quómodo caro nostra quámdiu mortális est, quámdiu frágilis est, ante illam resurrectiónem habet solátia ista quibus vívimus, panem, aquam, fructus, vinum, óleum (ista ómnia solátia et subsídia si nos déserant, útique duráre non póssumus) quamvis nondum recéperit caro ista sanitátem illam perféctam, ubi nullam patiétur angústiam, nullam indigéntiam: sic et ánima nostra cum hic est in ista carne, inter tentatiónes et perícula sǽculi huius, adhuc est infírma; habet étiam ipsa solátia verbi, solátia oratiónis, solátia disputatiónis: sic sunt ista ánimæ nostræ, quómodo illa carnis nostræ.

\noindent Cum autem resurréxerit caro nostra, ut iam istis non indigeámus, habébit locum quemdam et statum incorruptiónis suæ: sic et ánima nostra habébit cibum suum, ipsum Verbum Dei, per quod facta sunt ómnia.Tamen grátias Deo, qui modo in hac erémo non nos déserit; sive dando nobis quod necessárium est carni, sive dando nobis quod ánimæ necessárium est: et quando nos alíquibus necessitátibus érudit, vult ut ámplius illum diligámus: ne forte per sagínam corrumpámur, et obliviscámur eum.

\noindent Súbtrahit nobis aliquándo quæ necessária sunt, et átterit nos; ut sciámus quia Pater et Dóminus est, non solum blándiens, sed et flagéllans. Prǽparat enim nos cuídam hæreditáti incorruptíbili et magnæ. Si unam cuppam, aut unam cellam tuam, aut si quid habes in domo tua, cógitas dimíttere fílio tuo, et ne perdat illud, érudis eum, et flagéllis eum ad disciplínam córrigis, ne perdat nihil tuum, quod et ipse hic dimissúrus est, sicut et tu; non vis ut nos erúdiat Pater noster in flagéllis étiam necessitátum aut tribulatiónum, qui nobis talem hæreditátem datúrus est, quæ transíre non possit? Hæreditátem enim nobis dabit seípsum Deus, ut ipsum possideámus, et ab ipso possideámur in ætérnum.}
\newcommand{\responsoriumiii}{\pars{Responsorium 3.} \scriptura{Esth. 13, 15-17; \textbf{H412}}

\vspace{-5mm}

\responsorium{II}{temporalia/resp-misereredominepopulotuo-CROCHU-cumdox.gtex}{}}
\newcommand{\preces}{\noindent Christo, bono pastóri, qui pro suis óvibus ánimam pósuit, \gredagger{} laudes grati exsolvámus et supplicémus, dicéntes:

\Rbardot{} Pasce pópulum tuum, Dómine.

\noindent Christe, qui in sanctis pastóribus misericórdiam et dilectiónem tuam dignátus es osténdere, \gredagger{} numquam désinas per eos nobíscum misericórditer ágere.

\Rbardot{} Pasce pópulum tuum, Dómine.

\noindent Qui múnere pastóris animárum fungi per tuos vicários pergis, \gredagger{} ne destíteris nos ipse per rectóres nostros dirígere.

\Rbardot{} Pasce pópulum tuum, Dómine.

\noindent Qui in sanctis tuis, populórum dúcibus, córporum animarúmque médicus exstitísti, \gredagger{} numquam cesses ministérium in nos vitæ et sanctitátis perágere.

\Rbardot{} Pasce pópulum tuum, Dómine.

\noindent Qui, prudéntia et caritáte sanctórum, tuum gregem erudísti, \gredagger{} nos in sanctitáte iúgiter per pastóres nostros ædífica.

\Rbardot{} Pasce pópulum tuum, Dómine.}
\newcommand{\benedictus}{\pars{Canticum Zachariæ.} \scriptura{Eccli. 29, 15}

\vspace{-4mm}

\antiphona{I g}{temporalia/ant-absconditeeleemosynam.gtex}

%\vspace{-3mm}

\scriptura{Lc. 1, 68-79}

%\vspace{-2mm}

\cantusSineNeumas
\initiumpsalmi{temporalia/benedictus-initium-i-g-auto.gtex}

%\vspace{-1.5mm}

\input{temporalia/benedictus-i-g.tex} \Abardot{}}
\include{hebdomadaxxvi}
\include{feriaii}
