\newcommand{\lectioi}{\pars{Lectio I.} \scriptura{Gal. 4, 8-31}

\noindent De Epístola beáti Pauli apóstoli ad Gálatas.

\noindent Fratres: Tunc ignorántes Deum, his, qui natúra non sunt dii, servístis; nunc autem, cum cognovéritis Deum, immo cógniti sitis a Deo, quómodo convertímini íterum ad infírma et egéna eleménta, quibus rursus ut ántea servíre vultis? Dies observátis et menses et témpora et annos! Tímeo vos, ne forte sine causa laboráverim in vobis.

\noindent Estóte sicut ego, quia et ego sicut vos, fratres, óbsecro vos. Nihil me læsístis; scitis autem quia per infirmitátem carnis pridem vobis evangelizávi, et tentatiónem vestram in carne mea non sprevístis neque respuístis, sed sicut ángelum Dei excepístis me, sicut Christum Iesum.

\noindent Ubi est ergo beatitúdo vestra? Testimónium enim perhíbeo vobis, quia, si fíeri posset, óculos vestros eruissétis et dedissétis mihi. Ergo inimícus vobis factus sum verum dicens vobis? Æmulántur vos non bene, sed exclúdere vos volunt, ut illos æmulémini. Bonum est autem æmulári in bono semper, et non tantum cum præsens sum apud vos, filíoli mei, quos íterum partúrio, donec formétur Christus in vobis! Vellem autem esse apud vos modo et mutáre vocem meam, quóniam incértus sum in vobis.

\noindent Dícite mihi, qui sub lege vultis esse: Legem non audítis? Scriptum est enim quóniam Abraham duos fílios hábuit, unum de ancílla et unum de líbera. Sed qui de ancílla, secúndum carnem natus est, qui autem de líbera, per promissiónem. Quæ sunt per allegoríam dicta; ipsæ enim sunt duo Testaménta, unum quidem a monte Sínai, in servitútem génerans, quod est Agar. Illud vero Agar mons est Sínai in Arábia, respóndet autem Ierúsalem, quæ nunc est; servit enim cum fíliis suis. Illa autem, quæ sursum est Ierúsalem, líbera est, quæ est mater nostra; scriptum est enim: \emph{«Lætáre, stérilis, quæ non paris, erúmpe et excláma, quæ non párturis, quia multi fílii desértæ magis quam eius, quæ habet virum».}

\noindent Vos autem, fratres, secúndum Isaac promissiónis fílii estis. Sed quómodo tunc, qui secúndum carnem natus fúerat, persequebátur eum, qui secúndum spíritum, ita et nunc. Sed quid dicit Scriptúra? \emph{«Eice ancíllam et fílium eius; non enim heres erit fílius ancíllæ cum fílio} líberæ». Itaque, fratres, non sumus ancíllæ fílii sed líberæ.}
\newcommand{\responsoriumi}{\pars{Responsorium 1.} \scriptura{\Rbardot{} Gal. 2, 8 \Vbardot{} 1 Cor. 15, 10; \textbf{H285}}

\vspace{-5mm}

\responsorium{V}{temporalia/resp-quioperatusestpetro-CROCHU.gtex}{}}
\newcommand{\lectioii}{\pars{Lectio II.} \scriptura{Nn. 37. 38: PL 35, 2131-2132}

\noindent Ex Expositióne sancti Augustíni epíscopi in Epístolam ad Gálatas.

\noindent Dicit Apóstolus: \emph{Estóte sicut et ego,} qui útique, cum Iudǽus natus sim, iam carnália spiritáli diiudicatióne contémno. \emph{Quóniam et ego sicut vos:} id est homo sum. Deínde opportúne ac decénter facit eos recólere caritátem suam, ne tamquam inimícum illum députent. Dicit enim: \emph{Fratres, precor vos, nihil me læsístis:} tamquam si díceret: «Ne ergo putétis quod ego lǽdere vos cúpiam».

\noindent Ad hoc dicit étiam: \emph{Filíoli mei,} ut tamquam paréntem útique imiténtur. \emph{Quos íterum,} inquit, \emph{partúrio, donec Christus formétur in vobis.} Magis hoc ex persóna matris Ecclésiæ locútus est: nam et álibi dicit: \emph{Factus sum párvulus in médio vestrum, tamquam si nutrix fóveat fílios suos.}

\noindent Formátur autem Christus in credénte per fidem in interióre hómine, vocáto in libertátem grátiæ, miti et húmili corde, non se iactánte de óperum méritis, quæ nulla sunt; sed ab ipsa grátia méritum áliquod inchoánte, quem possit dícere mínimum suum, id est, seípsum, ille qui ait: ⁄emph{Cum enim fecístis uni ex mínimis meis, mihi fecístis.} Formátur enim Christus in eo qui formam áccipit Christi: formam autem áccipit Christi, qui adhǽret Christo dilectióne spiritáli.

\noindent Ex hoc enim fit ut huius imitatióne sit quod ille, quantum gradu suo sínitur. \emph{Qui enim dicit se in Christo manére,} ait Ioánnes, \emph{debet quómodo ille ambulávit, et ipse ambuláre.}}
\newcommand{\responsoriumii}{\pars{Responsorium 2.} \scriptura{\Rbardot{} Gal. 1, 15-16 \Vbardot{} ibid., 16-17; \textbf{H287}}

\vspace{-5mm}

\responsorium{VI}{temporalia/resp-cumautemplacuitei-CROCHU.gtex}}
\newcommand{\lectioiii}{\pars{Lectio III.}

\noindent Sed cum hómines a mátribus concipiántur ut forméntur, iam formáti autem parturiántur ut nascántur, potest movére quod dictum est: \emph{Quos íterum partúrio, donec Christus formétur in vobis.} Nisi parturitiónem hanc pro curárum angóribus pósitam intellegámus, quibus eos parturívit ut nasceréntur in Christo; et íterum párturit propter perícula seductiónis, quibus eos conturbári videt. Sollicitúdo autem tálium de illis curárum, qua se quodámmodo parturíre dicit, támdiu esse póterit, \emph{donec pervéniant in mensúram ætátis plenitúdinis Christi, ut iam non moveántur omni vento doctrínæ.}

\noindent Non ergo propter inítium fídei, quo iam nati erant, sed propter robur et perfectiónem dictum est: \emph{Quos íterum partúrio, donec Christus formétur in vobis.} Hanc parturitiónem áliis verbis étiam álibi comméndat, ubi dicit: \emph{Incúrsus in me cotidiánus, sollicitúdo ómnium Ecclesiárum. Quis infirmátur, et ego non infírmor? quis scandalizátur, et ego non uror?}}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 76, 6 \Vbardot{} ibid., 19; \textbf{H88}}

\vspace{-5mm}

\responsorium{VII}{temporalia/resp-cogitavidiesantiquos-CROCHU-cumdox.gtex}{}}
\include{hebdomadav}
\let\hiemalis\undefined
\include{feriav}
