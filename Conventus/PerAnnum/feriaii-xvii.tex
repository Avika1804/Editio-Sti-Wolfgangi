\newcommand{\hymnusmatutinum}{\pars{Hymnus}

\cuminitiali{IV}{temporalia/hym-SomnoRefectis.gtex}}
\newcommand{\lectioi}{\pars{Lectio I.} \scriptura{2 Co 8, 1-15}

\noindent De Epístola secúnda beáti Pauli apóstoli ad Corínthios.

\noindent Notam fácimus vobis, fratres, grátiam Dei, quæ data est in ecclésiis Macedóniæ, quod in multo experiménto tribulatiónis abundántia gáudii ipsórum et altíssima paupértas eórum abundávit in divítias simplicitátis eórum;

\noindent quia secúndum virtútem, testimónium reddo, et supra virtútem voluntárii fuérunt cum multa exhortatióne obsecrántes nos grátiam et communicatiónem ministérii, quod fit in sanctos.

\noindent Et non sicut sperávimus, sed semetípsos dedérunt primum Dómino, deínde nobis per voluntátem Dei, ita ut rogarémus Titum, ut, quemádmodum cœpit, ita et perfíciat in vos étiam grátiam istam.

\noindent Sed sicut in ómnibus abundátis, fide et sermóne et sciéntia et omni sollicitúdine et caritáte ex nobis in vobis, ut et in hac grátia abundétis.

\noindent Non quasi ímperans dico, sed per aliórum sollicitúdinem étiam vestræ caritátis ingénitum bonum cómprobans;

\noindent scitis enim grátiam Dómini nostri Iesu Christi, quóniam propter vos egénus factus est, cum esset dives, ut illíus inópia vos dívites essétis.

\noindent Et consílium in hoc do. Hoc enim vobis útile est, qui non solum fácere sed et velle cœpístis ab anno prióre; nunc vero et facto perfícite, ut, quemádmodum promptus est ánimus velle, ita sit et perfícere ex eo, quod habétis.

\noindent Si enim volúntas prompta est, secúndum id quod habet, accépta est, non secúndum quod non habet.

\noindent Non enim, ut áliis sit remíssio, vobis autem tribulátio;

\noindent sed ex æqualitáte in præsénti témpore vestra abundántia illórum inópiam súppleat, ut et illórum abundántia vestram inópiam súppleat, ut fiat æquálitas, sicut scriptum est: « \emph{Qui multum, non abundávit; et, qui módicum, non minorávit».}}
\newcommand{\responsoriumi}{\pars{Responsorium 1.} \scriptura{\Vbardot{} Ps. 132, 1; \textbf{H368}}

\vspace{-5mm}

\responsorium{I}{temporalia/resp-proptertestamentumdomini-CROCHU.gtex}{}}
\newcommand{\lectioii}{\pars{Lectio II.} \scriptura{2 Co 8, 16-24}

\noindent Grátias autem Deo, qui dedit eándem sollicitúdinem, pro vobis in corde Titi, quóniam exhortatiónem quidem suscépit, sed, cum sollicítior esset, sua voluntáte proféctus est ad vos.

\noindent Mísimus étiam cum illo fratrem, cuius laus est in evangélio per omnes ecclésias —non solum autem sed et ordinátus ab ecclésiis comes noster cum hac grátia, quæ ministrátur a nobis ad Dómini glóriam et destinátam voluntátem nostram— devitántes hoc, ne quis nos vitúperet in hac plenitúdine, quæ ministrátur a nobis;

\noindent \emph{providémus} enim \emph{bona} non solum \emph{coram Dómino} sed \emph{étiam} coram \emph{homínibus.}

\noindent Mísimus autem cum illis et fratrem nostrum, quem probávimus in multis sæpe sollícitum esse, nunc autem multo sollicitiórem, confidéntia multa in vos.

\noindent Sive pro Tito, est sócius meus et in vos adiútor; sive fratres nostri, apóstoli ecclesiárum, glória Christi.

\noindent Ostensiónem ergo, quæ est caritátis vestræ et nostræ gloriatiónis pro vobis, in illos osténdite in fáciem ecclesiárum.}
\newcommand{\responsoriumii}{\pars{Responsorium 2.} \scriptura{\Rbardot{} 1 Cor. 15, 10 \Vbardot{} 2 Tim. 4, 7; \textbf{H288}}

\vspace{-5mm}

\responsorium{VIII}{temporalia/resp-gratiadeisumidquodsum-CROCHU.gtex}{}}
\newcommand{\lectioiii}{\pars{Lectio III.} \scriptura{Sermo 25, 1: CCL 103, 111-112}

\noindent Ex Sermónibus sancti Cæsárii Arelaténsis epíscopi.

\noindent \emph{Beáti misericórdes, quóniam ipsi misericórdiam consequéntur.}

\noindent Dulce est nomen misericórdiæ, fratres caríssimi; et si nomen, quanto magis res ipsa?

\noindent Et cum eam omnes hómines habére velint, quod peius est, non toti sic agunt ut eam accípere mereántur; cum omnes misericórdiam velint accípere, pauci sunt qui velint misericórdiam dare.

\noindent O homo, qua fronte vis pétere, quod dissímulas dare?

\noindent Debet ergo in hoc mundo misericórdiam dare, qui illam optat in cælo recípere.

\noindent Et ídeo, fratres caríssimi, quia omnes misericórdiam vólumus, faciámus nobis illam patrónam in hoc sǽculo, ut nos ipsa líberet in futúro.

\noindent Est enim in cælo misericórdia, ad quam per terrénas misericórdias pervenítur. Sic enim Scriptúra dicit: \emph{Dómine, in cælo misericórdia tua.}

\noindent Est ergo et terréna et cæléstis misericórdia, humána scílicet et divína.

\noindent Qualis est misericórdia humána? Ipsa útique, ut respícias misérias páuperum.

\noindent Qualis vero est misericórdia divína? Illa sine dúbio, quæ tríbuit indulgéntiam peccatórum.

\noindent Quicquid enim misericórdia humána largítur in via, misericórdia divína reddit in pátria.

\noindent Deus enim in hoc mundo in ómnibus paupéribus et alget et ésurit, sicut ipse dixit: \emph{Quámdiu fecístis uni ex mínimis istis, mihi fecístis.}

\noindent Deus ergo qui de cælo dignátur dare, vult in terra recípere.

\noindent Quales sumus nos, qui, quando donat Deus, vólumus accípere; quando petit, nólumus dare?

\noindent Quando enim pauper ésurit, Christus índiget, sicut ipse dixit: \emph{Esurívi, et non dedístis mihi manducáre.}

\noindent Noli ergo despícere misériam páuperum, si vis secúrus speráre indulgéntiam peccatórum.

\noindent Esurit modo Christus, fratres, in ómnibus paupéribus ipse et esuríre et sitíre dignátur; et quod in terra áccipit, in cælo reddit.

\noindent Rogo vos, fratres, quid vultis aut quid quǽritis, quando ad ecclésiam venítis? quid útique nisi misericórdiam?

\noindent Date ergo terrénam, et accipiétis cæléstem.

\noindent Petit a te pauper, et tu petis a Deo: ille buccéllam, tu vitam ætérnam.

\noindent Da mendíco, quod accípere mereáris a Christo; audi ipsum dicéntem: \emph{Date, et dábitur vobis.}

\noindent Néscio qua fronte velis accípere, quod non vis dare. Et ídeo quando ad ecclésiam venítis, secúndum vires vestras qualescúmque eleemósynas paupéribus exhibéte.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 85, 12-13 \Vbardot{} ibid., 13; \textbf{H88}}

\vspace{-5mm}

\responsorium{IV}{temporalia/resp-confitebortibidomine-CROCHU-cumdox.gtex}{}

\rubrica{vel ad libitum:}

\vspace{3mm}

\pars{Responsorium 3.} \scriptura{\Rbardot{} Mt. 5, 3.5-6 \Vbardot{} ibid., 7; \textbf{H333}}

\vspace{-5mm}

\responsorium{VII}{temporalia/resp-beatipauperesspiritu-CROCHU.gtex}{}}
\newcommand{\hymnuslaudes}{\pars{Hymnus} \scriptura{Ambrosius (\olddag{} 397)}

\grechangedim{interwordspacetext}{0.16 cm plus 0.15 cm minus 0.05 cm}{scalable}%
\cuminitiali{VIII}{temporalia/hym-SplendorPaternae-einsiedeln.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}}
\include{hebdomadaxvii}
\include{feriaii}
