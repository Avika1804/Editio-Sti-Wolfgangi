\documentclass[options]{article}
\usepackage[T1]{fontenc}
\begin{document}
		Léctio sancti Evangélii secúndum Lucam 3,10-18\\
	\begin{flushright}
			Lc 3:10-18
	\end{flushright}
	In illo témpore:\\
	Interrogábant turbæ Ioánnem dicéntes: «Quid ergo faciémus?».
	Respóndens autem dicébat illis: «Qui habet duas túnicas, det non habénti; et, qui habet escas, simíliter fáciat».\\
	Venérunt autem et publicáni, ut baptizaréntur, et dixérunt ad illum: «Magíster, quid faciémus?».\\
	At ille dixit ad eos: «Nihil ámplius quam constitútum est vobis, faciátis».\\
	Interrogábant autem eum et mílites dicéntes: \emph{} «Quid faciémus et nos?».\\
	 Et ait illis: «Néminem concutiátis neque calúmniam faciátis et conténti estóte stipéndiis vestris».\\
	Existimánte autem pópulo et cogitántibus ómnibus in córdibus suis de Ioánne, ne forte ipse esset Christus, respóndit Ioánnes dicens ómnibus: «Ego quidem aqua baptízo vos. Venit autem fórtior me, cuius non sum dignus sólvere corrígiam calceamentórum eius: ipse vos baptizábit in Spíritu Sancto et igni; cuius ventilábrum in manu eius ad purgándam áream suam et ad congregándum tríticum in hórreum suum, páleas autem combúret igni inexstinguíbili».\\
	Multa quidem et ália exhórtans evangelizábat pópulum.\\
	\\
	Ex Commentário Rupérti Tuitiénsis abbátis in Evangélium Ioánnis\\
\begin{flushright}
	(Lib. 1: CC CM 9,20-21)	
\end{flushright}
	\emph{Hic venit in testimónium, ut testimónium perhibéret de lúmine, ut omnes créderent per illum.} Hic, inquit, tam magnus, tam exspectábilis, ad hoc venit, ad hoc factus vel natus est, ad hoc pósitus in sublími, ut ab ómnibus visus, a cunctis audítus, \emph{testimónium perhibéret de lúmine,} vidélicet advérsus ténebras, quæ lucéntem in semetípsis lucem noluérunt comprehéndere dicéntes : \emph{Nonne hic est fílius fabri? Quómodo ergo nunc dicit: quia de cœlo descéndi?}\\
	Advérsus eos iste testimónium perhibére venit, quod is ipse esset lux hóminum, quod esset Unigénitus Dei Fílius, per quem ómnia facta sunt. Et quidem prophétæ omnes de hoc eódem lúmine testimónium perhibérunt. Sed differt atque præcéllit huius testimónium in eo máxime quod illi ventúrum esse testáti sunt. Hic iam advenísse testíficans dígito quoque, ne de persóna eius dubitarétur, præséntem osténdit dicens: \emph{Ecce Agnus Dei, hic erat quem dixi.}\\
	Quo autem indigébat lux hóminum vel quod sibi prospiciébat emoluméntum, ut in conventículis nostris tantópere sibi providéret tam magni præcónii testimónium? \emph{Ut omnes,} inquit, \emph{créderent per eum,} subáudi, quod ipse et non álius, ipse idem Iesus Maríæ fílius et loseph ut putabátur, esset a princípio Dei Verbum, Verbum Deus, lumen ætérnum. Hæc ergo erat inténtio caritátis eius, quæ non quærébat ea quæ sua, sed quæ nostra sunt.\\
	Hoc lux illa intendébat, ut omnes crederémus, credéndo accederémus ad eum et illuminarémur. Gratulámur et grátias ágimus pro tam benígna divinitátis benevoléntia.\\
	\\
	Resp 7 Docebit nos vias suas
\end{document}