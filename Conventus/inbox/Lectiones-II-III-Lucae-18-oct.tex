\documentclass[options]{article}
\begin{document}
	Ex Homíliis sancti Gregórii Magni papæ in Evangélia 
	\begin{flushright}
		(Hom. 17, 1-3: PL 76, 1139
	\end{flushright}
Dóminus et Salvátor noster, fratres caríssimi, aliquándo nos sermónibus, aliquándo vero opéribus ádmonet. Ipsa étenim facta eius præcépta sunt, quia dum áliquid tácitus facit, quid ágere debeámus innotéscit. Ecce enim binos in prædicatiónem discípulos mittit, quia duo sunt præcépta caritátis, Dei vidélicet amor et próximi.\\
Binos ad prædicándum discípulos Dóminus mittit, quátenus hoc nobis tácitus ínnuat, quia qui caritátem erga álterum non habet, prædicatiónis offícium suscípere nullátenus debet.\\
  Bene autem dícitur quia 
  \emph{misit eos ante fáciem suam in omnem civitátem et locum, quo erat ipse ventúrus.}
Prædicatóres enim suos Dóminus séquitur, quia prædicátio pr\'{}ævenit, et tunc ad mentis nostræ habitáculum Dóminus venit, quando verba exhortatiónis præcúrrunt, atque per hæc véritas in mente suscípitur. Hinc namque eísdem prædicatóribus Isaías dicit: 
  \emph{Paráte viam Dómini, rectas fácite sémitas Dei nostri.}
   Hinc illis Psalmísta ait:
   \emph{Iter fácite ei qui ascéndit super occásum.}\\
 \\
 Resp-  Tollite jugum\\
 \\
  Super occásum namque Dóminus ascéndit, quia unde in passióne occúbuit, inde maiórem suam glóriam resurgéndo manifestávit. Super occásum vidélicet ascéndit, quia mortem quam pértulit, resurgéndo calcávit. Ei ergo qui ascéndit super occásum iter fácimus, cum nos eius glóriam vestris méntibus prædicámus, ut eas et ipse post véniens, per amóris sui præséntiam illústret.\\
 Missis autem prædicatóribus, quid dicat audiámus: 
 \emph{Messis quidem multa, operárii autem pauci. Rogáte ergo Dóminum messis, ut mittat operários in messem suam.}
 Ad messem multam operárii pauci sunt, quod sine gravi mæróre loqui non póssumus, quia etsi sunt qui bona áudiant, desunt qui dicant. Ecce mundus sacerdótibus plenus est, sed tamen in messe Dei rarus valde invenítur operátor, quia offícium quidem sacerdotále suscépimus, sed opus offícii non implémus.\\
 Sed pensáte, fratres caríssimi, pensáte quod dícitur:
 \emph{Rogáte Dóminum messis, ut mittat operários in messem suam.}
 Vos pro nobis pétite, ut digna vobis operári valeámus, ne ab exhortatióne lingua tórpeat, ne postquam prædicatiónis locum suscépimus, apud iustum iúdicem nostra nos tacitúrnitas addícat.\\
 \\
 resp 3 Isti sunt viri sancti

\end{document}