\documentclass[options]{article}
\begin{document}
	Ex Libris Morálium sancti Gregórii Magni papæ
	\begin{flushright}	
	(Lib. 23 : PL 76, 265-266)	
	\end{flushright}
	\emph{Audi, Iob, elóquia mea et omnes sermónes meos auscúlta.} Hoc habet próprium doctrína arrogántium, ut humíliter nésciant inférre quod docent, et recta quæ sápiunt recte ministráre non possint. In verbis enim eórum próditur quod cum docent, quasi in quodam sibi vidéntur summitátis cúlmine resídere, eósque quos docent ut longe infra se pósitos véluti in imo respíciunt quibus non consuléndo loqui, sed vix dominándo dignántur.\\
	\\
	RESP 4 -- resp-adjutormeusesto-CROCHU.gabc
	\\
	At contra vera doctrína tanto veheméntius hoc elatiónis vítium fugit per cogitatiónem, quanto ardéntius verbórum suórum iáculis ipsum magístrum elatiónis inséquitur. Cavet enim ne eum magis elátis móribus pr\'{æ}dicet, quem in corde audiéntium sacris sermónibus insectátur. Humilitátem namque, quæ magístra est ómnium matérque virtútum, et loquéndo dícere, et vivéndo conátur osténdere, ut eam apud discípulos veritátis plus móribus quam sermónibus eloquátur.\\
	\\
	Unde Paulus Thessalonicénsibus loquens, quasi cúlminis próprii apostolátus oblítus, ait: \emph{Facti sumus párvuli in médio vestrum.} Unde Petrus apóstolus, cum díceret: \emph{Paráti semper ad satisfactiónem omni poscénti vos ratiónem de ea quæ in vobis est spe}, in ipsa doctrínæ sciéntia qualitátem docéndi asséruit esse servándam, subdens: \emph{Sed cum modéstia et timóre, consciéntiam habéntes bonam.}\\
	\\
	Resp 5  resp-peccatamea-CROCHU.gabc\\
	\\
	Hoc autem quod discípulo Paulus ait: \emph{Pr\'{æ}cipe hæc, et doce cum omni império}, non dominatiónem poténtiæ, sed auctoritátem suádet vitæ. Cum império quippe docétur quod et prius ágitur quam dicátur. Nam doctrínæ súbtrahit fidúciam, quando consciéntia pr\'{æ}pedit linguam. Non ergo ei potestátem elátæ locutiónis, sed bonæ fidúciam insinuávit actiónis. Unde étiam de Dómino scriptum est: \emph{Erat enim docens, sicut potestátem habens, non sicut scribæ et pharis\'{æ}i}. Singuláriter namque ac principáliter solus ex potestáte bona locútus est, quia ex infirmitáte mala nulla commísit. Ex divinitátis quippe poténtia hábuit id quod nobis per humanitátis suæ innocéntiam ministrávit.\\
	\\
	Resp 6 resp-absconditamquam-CROCHU-cumdox.gabc
	\\
\end{document}