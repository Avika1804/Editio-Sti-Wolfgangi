\documentclass[options]{article}

\begin{document}
	
Ex Libéllo Orígenis presbýteri \emph{De oratióne}
\begin{flushright}
	(Cap. 25: PG 11, 495-499)
\end{flushright}

Si \emph{regnum Dei}, iuxta verbum Dómini et Servatóris nostri, \emph{cum observatióne non venit, neque dicent: Ecce hic aut ecce illic; sed regnum Dei intra} nos \emph{est, nam prope est verbum valde in ore} nostro et \emph{in corde} nostro: procul dúbio is qui regnum Dei adveníre precátur, de eo quod in se habet regno Dei recte orat, ut oriátur et fructus ferat et perficiátur. Nam in quólibet sanctórum Deus regnat et quílibet sanctus spiritálibus obséquitur légibus Dei, qui in ipso hábitat ut in recte administráta civitáte. Præsens ei Pater adest et conrégnat Patri Christus in illa ánima perfécta iuxta illud: \emph{Ad eum veniémus et mansiónem apud eum faciémus}.\\
\\
Resp 4  resp-tudomineuniversorum-CROCHU.gabc\\
\\

Tunc ergo id quod in nobis est regnum Dei perpétuo procedéntibus nobis ad summum pervéniet, cum illud implétum fúerit quod Apóstolus ait, Christum subiéctis sibi ómnibus inimícis traditúrum \emph{regnum Deo et Patri, ut sit Deus ómnia in ómnibus.} Propter hoc indesinénter orántes ea ánimi affectióne, quæ Verbo divína fiat, dicámus Patri nostro, qui in cælis est: \emph{Sanctificétur nomen tuum, advéniat regnum tuum.}\\
 Id quoque de regno Dei percipiéndum est: sicut non est \emph{participátio iustítiæ cum iniquitáte,} neque \emph{socíetas lucis ad ténebras}, neque \emph{convéntio Christi ad Bélial}: sic regnum Dei cum regno peccáti stare non posse.\\
 \\
 Resp 5 resp-quicaelorumcontinesthronos-CROCHU-sinedox.gabc\\
 \\
Ergo si Deum in nobis regnáre vólumus, nullo modo \emph{regnet peccátum in nostro mortáli córpore,} sed mortificémus \emph{membra} nostra, \emph{quæ sunt super terram} et fructificémus Spíritu; ut in nobis, quasi in spiritáli paradíso, Deus obámbulet regnétque solus in nobis cum Christo suo, qui sédeat in nobis a dextris virtútis illíus spiritális, quam optámus accípere: sedeátque donec inimíci eius omnes, qui in nobis sunt, fiant \emph{scabéllum pedum} eius et evacuétur in nobis omnis principátus et potéstas et virtus.
Possunt enim hæc in unoquóque nostrum fíeri et \emph{novíssima inimíca} déstrui \emph{mors}; ut et in nobis Christus dicat: \emph{Ubi est, mors, stímulus tuus? Ubi est, inférne, victória tua?} Iam nunc ígitur \emph{corruptíbile nostrum} induátur sanctitátem et \emph{incorruptiónem}; \emph{et mortále,} evacuáta morte, patérnam induátur \emph{immortalitátem,} ut in nobis, regnánte Deo, in regeneratiónis iam resurrectionísque bonis versémur.\\
\\
resp-tuaestpotentia-CROCHU-cumdox.gabc
\end{document}