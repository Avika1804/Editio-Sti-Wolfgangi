\documentclass[options]{article}
\usepackage[T1]{fontenc}
\begin{document}
	De Epístola ad Hebr\'{æ}os 
\begin{flushright}
Hb 2, 9-17
\end{flushright}	
Fratres: Eum, qui \emph{paulo minus ab ángelis minorátus est,} vidémus Iesum propter passiónem mortis \emph{glória et honóre coronátum,} ut grátia Dei pro ómnibus gustáverit mortem.\\
Decébat enim eum, propter quem ómnia et per quem ómnia, qui multos fílios in glóriam addúxit, ducem salútis eórum per passiónes consummáre. Qui enim sanctíficat et qui sanctificántur, ex uno omnes; propter quam causam non erubéscit fratres eos vocáre dicens:\\
	\emph{«Nuntiábo nomen tuum frátribus meis,\\
	in médio ecclésiæ laudábo te»;}\\
et íterum: \emph{«Ego ero fidens in eum»;}
et íterum: \emph{«Ecce ego et púeri, quos mihi dedit Deus».}\\
Quia ergo púeri communicavérunt sánguini et carni, et ipse simíliter participávit iísdem, ut per mortem destrúeret eum, qui habébat mortis impérium, id est Diábolum, et liberáret eos, qui timóre mortis per totam vitam obnóxii erant servitúti. Nusquam enim ángelos apprehéndit, \emph{sed semen Abrahæ apprehéndit.} Unde débuit per ómnia frátribus similári, ut miséricors fíeret et fidélis póntifex in iis, quæ sunt ad Deum, ut repropitiáret delícta pópuli.\\
\\
Resp 1 Resp--BeataetvenerabilisVirgo-CROCHU.gabc\\
\\
Ex Epístolis sancti Athanásii epíscopi
\begin{flushright}
 (Epist. ad Epictetum, 5-9: PG 26, 1058. 1062-1066)	
\end{flushright}
\emph{Verbum semen Abrahæ apprehéndit,} ut ait Apóstolus, \emph{unde débuit per ómnia frátribus similári,} et corpus assúmere nobis símile. Proptérea ígitur adest vere María, ut ab ea illud assúmat et tamquam próprium pro nobis illud ófferat. Partum mémorat Scriptúra, et ait: \emph{Pannis eum invólvit:} ac beáta prædicabántur úbera, quibus ipse lactátus est, et quasi partu vulvam adaperiénte oblátum est sacrifícium. Et Gábriel quidem caute ac prudénter annuntiábat illi, dicéndo, non simplíciter, quod in te nascétur, ne extrínsecus corpus ipsi indúctum putarétur; sed, \emph{ex te,} ut, quod gignebátur, ortum ex illa duxísse crederétur.\\\\
Ita autem se res habébat, ut nostra Verbum suscípiens, offerénsque in sacrifícium, pénitus absúmeret, ac deínceps suis nos índuens, Apóstolo hæc dicéndi occasiónem daret: \emph{Opórtet corruptíbile hoc indúere incorruptiónem et mortále hoc indúere immortalitátem.}
Hæc autem non fictióne facta sunt, quemádmodum nonnúlli existimárunt, absit! sed, Salvatóre vere hómine facto, hinc totíus hóminis salus consecúta est. Verum nequáquam fictítia res est salus nostra, neque solíus córporis; sed vere totíus hóminis, ánimæ scílicet et córporis, salus in ipso Verbo facta est.\\
\\
Resp 2 resp-nesciensmatervirgo-CROCHU.gabc
\\
\\
Humánum ítaque natúra erat, quod ex María pródiit, secúndum divínas Scriptúras, verúmque erat Dómini corpus: verum, inquam, fuit, cum idem atque nostrum exstíterit. Soror étenim nostra est María, omnes quippe ex Adámo orti sumus. Quod enim a Ioánne dícitur: \emph{Verbum caro factum est,} eádem est significatióne, ut ex símili loquéndi modo deprehéndere licet: apud Paulum quippe scriptum est: \emph{Christus factus est pro nobis maledíctum.}\\
 Nam humáno córpori, ex Verbi communióne et coniunctióne, ingens facta est accéssio: ex mortáli enim factum est immortále, et, cum animále esset, factum est spiritále, cumque ex terra factum esset, cæléstes portas penetrávit.\\
Porro Trínitas, étiam Verbo ex María corpus suménte, Trínitas semper est, neque accessiónem admíttens, neque diminutiónem; sed perfécta semper est, et in Trinitáte una Déitas agnóscitur, et sic unus Deus Verbi Pater in Ecclésia prædicátur.\\
\\
Resp 3 resp-sanctaetimmaculata-CROCHU-cumdox.gabc

\end{document}