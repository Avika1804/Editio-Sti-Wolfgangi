\documentclass[options]{article}
\begin{document}
	Ex Oratiónibus sancti Gregórii Nazianzéni epíscopi
	\begin{flushright}
		(Orat. 15,1-3 : PG 35, 911-914)
	\end{flushright}
Quid autem Machab\'{æ}i ? Qui quamvis apud multos non honoréntur, quia non post Christum decertárunt, digni tamen sunt qui ab ómnibus honóre afficiántur, quóniam pro légibus institutísque pátriis fortem ánimum præstitérunt.\\ 
Ac simul mýsticus et arcánus hic sermo est, mihi quidem, atque ómnibus Dei amóre pr\'{æ}ditis, ádmodum probabilis, néminem vidélicet eórum qui ante Christi advéntum números omnes virtútis implevérunt, id citra Christi fidem esse consecútum. Quamquam enim Verbum suo póstea témpore líbere promulgátum est, puris tamen ánimis étiam ante innótuit, quemádmodum ex multis qui ante ipsum honóribus affécti sunt, líquido pérspici potest.\\
\\
resp 4  resp-congregataesuntgentes-CROCHU.gabc\\
\\
Quocírca Machab\'{æ}i non idcírco contemnéndi sunt, quia ante crucem tales exstitérunt; verum quia ad crucis normam vitæ suæ ratiónes exegérunt, ídeo laudándi, ac sermónum honóre celebrándi; non ut ipsórum glóriæ quidquam accédat (quid enim iis orátio afférre possit, quorum glória ipsis actiónibus rebúsque gestis nítitur?); sed ut glóriam consequántur, qui eos laudant, ac virtútem æmuléntur, qui áudiunt.\\
\\
Resp 5 resp-ornaveruntfaciemtempli-CROCHU.gabc\\
\\
Hic Eleázarus, primítiæ eórum qui ante Christi passi sunt, Stéphanus eórum qui post Christum vir sacérdos et natu grandis, tum capíllis tum prudéntia canus: prius quidem pro pópulo sacrifícia et preces ádhibens nunc autem seípsum quoque Deo ófferens; septémque ínsuper fílios ófferens,
\emph{ hóstiam vivéntem, sanctam, Deo placéntem.}
Ibi fortes et magnánimi fílii, álacres veritátis púgiles, sincéri mosáicae legis discípuli, séduli patriórum rítuum custódes unum spirántes, unum spectántes, unum ad vitam iter, hoc est mortem pro lege Dei oppetítam, agnoscéntes.\\
\\
Resp 6 resp-inhymnisetconfessionibus-CROCHU.gabc\\
\\

\end{document}