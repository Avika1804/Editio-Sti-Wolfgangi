\documentclass[options]{article}
\begin{document}
	Ex Tractátibus sancti Augustíni epíscopi in Epístolam Ioánnis 
	\begin{flushright}
	(Tract. 1, 1. 3: PL 35, 1978. 1980)
	\end{flushright}
	\emph{Quod erat ab inítio, quod audívimus et quod vídimus óculis nostris et manus nostræ tractavérunt de Verbo vitæ.} Quis est qui mánibus tractat Verbum, nisi quia \emph{Verbum caro factum est et habitávit in nobis?}\\
	Hoc autem Verbum, quod caro factum est, ut mánibus tractarétur, cœpit esse caro ex vírgine María: sed non tunc cœpit Verbum, quia \emph{quod erat ab inítio} dixit. Vidéte si non attestátur Epístola sua Evangélio suo, ubi modo audístis. \emph{In princípio erat Verbum et Verbum erat apud Deum.}\\
	Forte de Verbo vitæ sic quisque accípiat quasi locutiónem quandam de Christo, non ipsum corpus Christi, quod mánibus tractátum est. Vidéte quid sequátur: \emph{Et ipsa vita manifestáta est.} Christus ergo Verbum vitæ.\\
	Et unde manifestáta est? Erat enim ab inítio, sed non erat manifestáta homínibus: manifestáta autem erat ángelis vidéntibus et tamquam pane suo cibántibus. Sed quid ait Scriptúra? \emph{Panem angelórum manducávit homo.}\\
	Ergo manifestáta est ipsa Vita in carne; quia in manifestatióne pósita est, ut res, quæ solo corde vidéri potest, viderétur et óculis, ut corda sanáret. Solo enim corde vidétur Verbum: caro autem et óculis corporálibus vidétur. Erat unde viderémus carnem, sed non erat unde viderémus Verbum: factum est Verbum caro, quam vidére possémus, et sanarétur in nobis unde Verbum viderémus.\\
	\\
	Resp 2\\
	\\
	
	\emph{Et testes,} inquit, \emph{sumus; et annuntiámus vobis vitam ætérnam, quæ erat apud Patrem et manifestáta est in nobis,} hoc est: manifestáta est inter nos; quod apértius dicerétur, manifestáta est nobis.\\
	\emph{Quæ ergo vídimus et audívimus, nuntiámus vobis.}
	Inténdat cáritas vestra: \emph{quæ ergo vídimus et audívimus, nuntiámus vobis.} Illi vidérunt ipsum Dóminum præséntem in carne, et audiérunt verba ex ore Dómini, et annuntiavérunt nobis. Et nos ergo audívimus, sed non vídimus.\\
	Minus ergo sumus felíces quam illi qui vidérunt et audiérunt? Et quómodo adiúngit: \emph{Ut et vos societátem habeátis nobíscum?} Illi vidérunt, nos non vídimus, et tamen sócii sumus; quia fidem commúnem tenémus.\\
	\emph{Et socíetas nostra sit cum Deo Patre et Iesu Christo Fílio eius. Et hæc,} inquit, \emph{scríbimus vobis, ut gáudium vestrum sit plenum.} Plenum gáudium dicit in ipsa societáte, in ipsa caritáte, in ipsa unitáte.\\
	\\
	Resp 3

\end{document}