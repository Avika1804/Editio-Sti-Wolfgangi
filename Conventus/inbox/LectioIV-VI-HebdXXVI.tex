\documentclass[options]{article}
\title{Lectio IV-VI XXVI}

\begin{document}
\textbf{Ex Epístola sancti Augustíni epíscopi ad Probam}\\
(Ep. 130, 8, 15. 17 – 9, 18: CSEL 44, 56-57. 59-60)	\\

Ut quid per multa dispérgimur, et qu\'{æ}rimus quid orémus, timéntes ne forte sicut non opórtet orémus, ac non pótius cum psalmo dícimus: 
\textit{Unam pétii a Dómino, hanc requíram: ut inhábitem in domo Dómini omnes dies vitæ meæ ut contémpler delectatiónem Dómini, et vísitem templum eius?}
 Ibi namque omnes dies non veniéndo et transeúndo fiunt omnes, nec inítium alteríus est finis alteríus; omnes sine fine simul sunt, ubi nec ipsa vita habet finem, cuius illi dies sunt.\\
 
 Propter hanc adipiscéndam beátam vitam ipsa vera Vita oráre nos dócuit, non in multilóquio, tamquam eo fiat ut exaudiámur quo loquacióres sumus, cum eum orémus qui novit, sicut ipse Dóminus ait, quid nobis necessárium sit, priúsquam petámus ab eo.\\
 \\
 Resp 4 Recordare mei \\
 \\
 
 Quod quare fáciat, qui novit quid nobis necessárium sit priúsquam petámus ab eo, movére ánimum potest, nisi intellegámus quod Dóminus et Deus noster non voluntátem nostram sibi velit innotéscere, quam non potest ignoráre; sed exercéri in oratiónibus desidérium nostrum, quo possímus cápere quod pr\'{æ}parat dare. Illud enim valde magnum est, sed nos ad accipiéndum parvi et angústi sumus. Ideo nobis dícitur:
 \textit{Dilatámini; ne sitis iugum ducéntes cum infidélibus.}\\
 \\
  Tanto quippe illud quod valde magnum est (quod 
  \textit{nec óculus vidit,}
  quia non est color;
  \textit{nec auris audívit,}
quia non est sonus;
\textit{nec in cor hóminis ascéndit,}
quia cor hóminis illuc debet ascéndere), sumémus capácius, quanto id et fidélius crédimus, et sperámus fírmius, et desiderámus ardéntius.\\
\\
Resp 5 Spem in alio\\
\\
In ipsa ergo fide et spe et caritáte continuáto desidério semper orámus. Sed ídeo per certa interválla horárum et témporum étiam verbis rogámus Deum, ut illis rerum signis nos ipsos admoneámus, quantúmque in hoc desidério profecérimus nobis ipsis innotescámus, et ad hoc augéndum nos ipsos ácrius excitémus. Dígnior enim sequétur efféctus, quem fervéntior præcédit afféctus. Ac per hoc et quod ait Apóstolus: 
\textit{Sine intermissióne oráte,}
 quid est áliud quam: beátam vitam, quæ nulla nisi ætérna est, ab illo qui eam dare solus potest, sine intermissióne desideráte?\\
 \\
 
 Resp 6 Miserere Domine populo tuo


\end{document}

