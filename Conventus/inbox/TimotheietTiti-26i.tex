\documentclass[options]{article}
\begin{document}
	Ex Homíliis sancti Ioánnis Chrysóstomi epíscopi 
	\begin{flushright}
		(Hom. 2 de laudibus sancti Pauli: PG 50, 480-484)
	\end{flushright}	
	Coarctátus cárcere, Paulus habitábat cælum, ac libéntius vérbera excipiébat et vúlnera, quam álii bravía dirípiunt; et dolóres non minus quam pr\'{æ}mia diligébat, cum ipsos útique dolóres loco dúceret præmiórum; proptérea enim illos et grátiam nominábat. Quem sensum diligénter expénde. Pr\'{æ}mium certe erat \emph{dissólvi et esse cum Christo}; permanére autem in carne, certámen; sed tamen propter Christi desidérium pr\'{æ}mia differébat cupiditáte certáminis, idque magis necessárium esse ducébat.\\
	E regióne vero anáthema a Christo fíeri certámen erat et dolor, magis autem et supra certámen, supráque omnem dolórem. At vero esse cum Christo erat pr\'{æ}mium singuláre; Paulus tamen propter Christum illud máluit quam istud elígere.\\
	Sed profécto dicat hic áliquis quóniam hæc ómnia propter Christum suávia esse dicébat. Hoc plane étiam ipse confíteor; quóniam quæ nobis sunt causa tristítiæ, hæc illi pariébant máximam voluptátem. Et quid ego perícula ærumnásque commémoro? In mæróre enim máximo ille versabátur, propter quod dicébat: \emph{Quis infirmátur, et ego non infírmor? quis scandalizátur, et ego non uror?}\\
	Vos autem rogo ut non mirémini solum, verum étiam imitémini hoc tam clarum virtútis exémplum: sic namque potérimus coronárum eius esse partícipes.\\
	
	Resp 2  Resp-Bonumcertamencertavi-CROCHU\\
	\\	
	Quod si áliquis nos dixísse mirátur, quia quicúmque habúerit Pauli mérita, éadem sit étiam habitúrus pr\'{æ}mia, ipsum áudiat ita dicéntem: \emph{Certámen,} inquit, \emph{bonum certávi, cursum consummávi, fidem servávi; de cétero repósita est mihi coróna iustítiæ, quam reddet mihi Dóminus in die illa iustus iudex; non solum autem mihi, sed et iis qui díligunt advéntum eius.} Vides certe quómodo cunctos in eándem glóriæ communiónem vocet?\\
	Quia ígitur ómnibus éadem coróna glóriæ propósita est, studeámus omnes fíeri digni illis bonis, quæ promíssa sunt.
	Neque solum magnitúdinem atque eminéntiam in illo debémus consideráre virtútum et promptum illud ánimi eius atque robústum propósitum, per quod ad tantam méruit grátiam perveníre; sed et natúræ societátem, per quam et nobis in cunctis ille partícipat: et sic étiam quæ valde sunt árdua, nobis facília videbúntur et lévia, brevíque hoc témpore laborántes incorruptíbilem illam gestábimus atque immortálem corónam, grátia et misericórdia Dómini nostri Iesu Christi, cui est glória et impérium nunc et semper et in s\'{æ}cula sæculórum. Amen.\\
	\\
	Resp 3 Iacobi/resp-istisuntvirisancti.gabc
\end{document}