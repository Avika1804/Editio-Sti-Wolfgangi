\documentclass[options]{article}
\begin{document}
	Ex Sermónibus sancti Augustíni epíscopi
	\begin{flushright}
		(Sermo 293, 3: PL 38, 1328-1329)	
	\end{flushright}
	Vox Ioánnes, Dóminus autem \emph{in princípio erat Verbum.} Ioánnes vox ad tempus, Christus Verbum in princípio ætérnum. Tolle verbum, quid est vox? Ubi nullus est intelléctus, inánis est strépitus. Vox sine verbo aurem pulsat, cor non ædíficat.\\
	Verúmtamen in ipso corde nostro ædificándo advertámus órdinem rerum. Si cógito quid dicam, iam verbum est in corde meo: sed loqui ad te volens, quæro quemádmodum sit étiam in corde tuo, quod iam est in meo.\\
	Hoc quærens quómodo ad te pervéniat, et in corde tuo insídeat verbum quod iam est in corde meo, assúmo vocem, et assúmpta voce loquor tibi: sonus vocis ducit ad te intelléctum verbi: et cum ad te duxit sonus vocis intelléctum verbi, sonus quidem ipse pertránsit; verbum autem quod ad te sonus perdúxit, iam est in corde tuo, nec recéssit a meo.\\
	Sonus ergo, transácto verbo ad te, nonne tibi vidétur dícere sonus ipse, \emph{Illum opórtet créscere, me autem mínui?} Sonus vocis strépuit in ministérium, et ábiit, quasi dicens, \emph{Hoc gáudium meum complétum est.}\\
	\\
	resp-suscipeverbum-CROCHU.gabc\\
	\\
	Verbum teneámus, verbum medúllitus concéptum non amittámus.
	Vis vidére vocem transeúntem, et Verbi divinitátem manéntem? Baptísmus Ioánnis modo ubi est? Ministrávit, et ábiit. Christi nunc baptísmus frequentátur. Omnes in Christum crédimus, salútem in Christo sperámus: hoc sónuit vox.\\
	Nam quia discérnere diffícile est a voce verbum, et ipse Ioánnes putátus est Christus. Vox verbum putáta est: sed agnóvit se vox, ne offénderet verbum. \emph{Non sum,} inquit, \emph{Christus, nec Elías, nec prophéta.}  Respónsum est, \emph{Tu ergo quis es? Ego sum,} inquit, \emph{vox clamántis in erémo, paráte viam Dómino. Vox clamántis in erémo,} vox rumpéntis siléntium. \\
	\\
	RESP 5 Aegypte non flere\\
	\\
	\emph{Paráte viam Dómino,} tamquam díceret: Ego ídeo sono, ut illum in cor introdúcam: sed quo introdúcam non dignátur veníre, nisi viam præparétis.
	Quid est: \emph{Viam paráte,} nisi cóngrue supplicáte? Quid est: \emph{Viam paráte,} nisi humíliter cogitáte? Ab ipso accípite humilitátis exémplum. Putátur Christus, dicit se non esse quod putátur, nec ad suum fastum errórem assúmit aliénum.
	Si díceret: Ego sum Christus, quam facíllime crederétur, qui, ántequam díceret, credebátur? Non dixit: agnóvit se, distínxit se, humiliávit se.
	Vidit ubi habéret salútem; lucérnam se intelléxit, et ne exstinguerétur vento supérbiæ, tímuit.\\
	\\
	RESP 6  resp-propeestutveniat-CROCHU-cumdox.gabc
	
\end{document}