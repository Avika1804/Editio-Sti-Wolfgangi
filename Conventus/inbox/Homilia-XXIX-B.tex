\documentclass[options]{article}
\begin{document}
	Ex Commentário Orígenis presbýteri in Matth\'{æ}um
	\begin{flushright}
		(Lib. 16, 8 : PG 13,1389-1392.1396-1398)
	\end{flushright}
Iacóbus et Ioánnes de primo apud Iesum consequéndo loco contendérunt, ab ipsiúsque dextris et sinístris in ipsíus regno ut sedérent, postulavérunt. Iesus ratiónem ac viam áddocet qua magnus áliquis et prior apud Deum evádat. Géntium príncipes suo in eas império violénter utántur; Ecclésiæ autem príncipes ipsi sérviant: et géntium primóres potestátem in eos iníquam téneant; fidélium autem, dicto huic obtémperent:
\emph{Díscite a me quia mitis sum et húmilis corde, et inveniétis réquiem animábus vestris.}\\
\\
Quandóque iuxta Apóstoli effátum,
\emph{peccántes coram ómnibus arguéndi sunt, ut et céteri timórem hábeant:}
nonnúmquam étiam potestáte sua uti licet áliquos,
\emph{tradéndo Sátanæ in intéritum carnis, ut spíritus salvus sit in die Dómini;}
at id raro faciéndum est, sed
\emph{corrípere}
opórtet
\emph{inquiétos, consolári pusillánimes, suscípere infírmos, et patiéntes esse erga omnes, et némini malum pro malo réddere;}
neque vero qui peccat inimíci loco habéndus est, sed audiéndus Apóstolus qui ait: 
\emph{Nolíte quasi inimícum existimáre, sed corrípite ut fratrem.}\\
\\
Hæc autem ómnia proptérea a me dicta sunt, quod iuxta Dei sermónem palam fácere vellem príncipi Ecclésias imitándum non esse príncipem géntium, nec eos æmulándos qui impérium potestatémve suam impoténter exércent, quique régia dignitáte pr\'{æ}diti sunt; sed Christus pótius in eiúsmodi rebus pro viríli imitándus est, ad quem facíllimi sunt áditus, qui cum muliéribus conversátur et púeris manus impónit.\\
\\
Iesum vero in pelvim aquam profudísse et discipulórum pedes tersísse, quamvis maiórem sensum contíneat, nihilóminus tamen de iis sic ipse loquens in sacro contéxtu audiéndus : Vos vocátis me Magíster et Dómine, et bene dícitis: sum étenim ; ad laudábilem enim modéstiam suam imitándam per illa discípulos suos ínstruit. Fortásse étiam proptérea quod, cum Dóminus esset, géneri nostro pro hóminum salúte servíit, ídeo formam servi accepísse et ad mortem usque obœdiéntem factum seípsum depressísse dícitur; et si eum idcírco Deus supra modum éxtulit, quisquis extólli volúerit, simília iis agat quæ ad summam altitúdinem consequéndam acta sunt.\\
\\
Resp 7 A dextris est mihi

 
\end{document}