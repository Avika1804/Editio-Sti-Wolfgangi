\documentclass[options]{article}
\usepackage[T1]{fontenc}
\begin{document}
	Léctio sancti Evangélii secúndum Lucam
	\begin{flushright}
	Lc  1,1-4.14-21	
	\end{flushright}
	Quóniam quidem multi conáti sunt ordináre narratiónem, quæ in nobis complétæ sunt, rerum, sicut tradidérunt nobis, qui ab inítio ipsi vidérunt et minístri fuérunt verbi, visum est et mihi, adsecúto a princípio ómnia, diligénter ex órdine tibi scríbere, óptime Theóphile, ut cognóscas eórum verbórum, de quibus erudítus es, firmitátem.\\
	In illo témpore:\\
	Regréssus est Iesus in virtúte Spíritus in Galil\'{æ}am. Et fama éxiit per univérsam regiónem de illo. Et ipse docébat in synagógis eórum et magnificabátur ab ómnibus.\\
	Et venit Názareth, ubi erat nutrítus, et intrávit secúndum consuetúdinem suam die sábbati in synagógam et surréxit légere. Et tráditus est illi liber prophétæ Isaíæ; et ut revólvit librum, invénit locum, ubi scriptum erat:\\
	«Spíritus Dómini super me; propter quod unxit me evangelizáre paupéribus, misit me prædicáre captívis remissiónem et cæcis visum, dimíttere confráctos in remissióne, prædicáre annum Dómini accéptum».
	Et cum plicuísset librum, réddidit minístro et sedit; et ómnium in synagóga óculi erant intendéntes in eum. Cœpit autem dícere ad illos: «Hódie impléta est hæc Scriptúra in áuribus vestris».\\
	\\
	Ex Homíliis Orígenis presbýteri in Lucam\\
	\begin{flushright}
		(Hom. 32,1-2.3.6 : SC 87, 386.388.390-392)	
	\end{flushright}
	Quando legis: \emph{Docébat in synagógis eórum et glorificabátur ab ómnibus,} cave ne beátos tantum illos iúdices et te arbitréris privátum esse doctrína. Si vera sunt quæ scripta sunt, non solum tunc in congregatiónibus Iudæórum, sed et hódie in hac congregatióne Dóminus lóquitur: et non solum in hac, sed étiam in álio cœtu et in toto orbe docet lesus, quærens órgana per quæ dóceat. Oráte ut me quoque compósitum ad canéndum aptúmque repériat!\\
	Non fortúitu revólvit Iesus librum et caput de se vatícinans réperit lectiónis, sed et hoc providéntiæ Dei fuit. Sicut enim scriptum est: \emph{In láqueum non cadit passer sine voluntáte Patris, et quia capílli cápitis} apostolórum \emph{omnes numeráti sunt,} sic fórsitan et hoc quod Isaíæ potíssimum liber invéntus est et léctio non ália, sed hæc quæ Christi mystérium loquebátur: \emph{Spíritus Dómini super me; propter quod unxit me.}\\
	Cum autem hæc legísset lesus, \emph{invólvens librum dedit minístro et sedit, et ómnium óculi erant in synagóga attendéntes in eum.} Et nunc, si vultis, in hac synagóga cœtúque possunt óculi vestri atténdere Salvatórem. Cum enim principálem cordis tui diréxeris áciem ad sapiéntiam et veritátem Deíque Unigénitum contemplándum, óculi tui intuéntur Iesum.\\
	Beáta congregátio, de qua Scriptúra testátur quod \emph{ómnium óculi erant attendéntes in eum}! Quam vellem istum cœtum símile habére testimónium, ut ómnium óculi, et catechumenórum et fidélium, et mulíerum et virórum et infántium, non córporis óculi, sed ánimæ aspícerent Iesum! Cum enim respexéritis ad eum, de lúmine eius et intúitu clarióres vestri vultus erunt et dícere potéritis: \emph{Signátum est super nos lumen vultus tui, Dómine,} cui est glória et impérium in s\'{æ}cula sæculórum. Amen.\\
	\\
	resp-dominiestterra-CROCHU-cumdox.gabc
\end{document}