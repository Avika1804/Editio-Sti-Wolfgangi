% !TeX spellcheck = <none>
\documentclass[options]{article}
 \usepackage[T1]{fontenc}
  

\begin{document}
	Lectio sancti Evangélii secúndum Marcum
	\begin{flushright}
			(Mc 12, 41-44)
	\end{flushright}
In illo témpore:
Sedens Iesus contra gazophylácium aspiciébat quómodo turba iactáret æs in gazophylácium; et multi dívites iactábant multa. Et cum venísset una vídua pauper, misit duo minúta, quod est quadrans.\\
Et cónvocans discípulos suos ait illis: «Amen dico vobis: Vídua hæc pauper plus ómnibus misit, qui misérunt in gazophylácium: Omnes enim ex eo, quod abundábat illis, misérunt; hæc vero de penúria sua ómnia, quæ hábuit, misit, totum victum suum».\\
\\	
	Ex Sermónibus sancti Augustíni epíscopi
	\begin{flushright}
		(Sermo Lambot 1,1 : PLS 2, 745. 747)
	\end{flushright}
Non atténdit Deus opulentíssimas facultátes sed piíssimas voluntátes. Numquid apóstoli dívites erant? Rétia sola et navículam dimisérunt et Dóminum secúti sunt. Multum dimísit qui spem s\'{æ}culi dimíttit, quómodo et illa vídua de duóbus minútis quæ misit in gazophylácium. «Nulla, inquit, plus dedit»; et multi multa dedérunt qui dívites erant; non dedérunt ámplius quam ista vídua \emph{in dona Dei,} hoc est, \emph{in gazophylácium.}\\
\\
\emph{Multi dívites multa mittébant et ipse attendébat,} non quia multa mittébant. Illa vero intrávit cum duóbus minútis. Quis illam vel vidére dignátus est? Ille illam vidit qui non atténdit manum plenam sed cor. Ille eam et atténdit et osténdit; osténdens autem illam, dixit quod nemo tantum misit. Nulla enim tantum misit quam quæ sibi nihil dimísit.\\
\\
Si ergo módicum habúeris, módicum dabis; si plus habúeris, plus dabis. Numquid tamen, quando de módico módicum dabis, minus habébis, aut minus accípies quia minus dedísti? Si discutiántur quæ dantur, ália sunt magna, ália parva, ália multa, ália pauca. Si discutiántur autem corda eórum a quibus dantur, invénies aliquándo in multis cor egénum, in paucis cor opuléntum.\\
\\
Attendis enim multa data et non atténdis quantum sibi dimíserit qui multum dedit, quantum postrémo erogáverit, quantum alienórum abstúlerit qui dat inde áliquid paupéribus, quasi Deum iúdicem corruptúrus. Bona volúntas est prétium regni possessiónis. Ipsa emit in Petro, ipsa emit in Zacch\'{æ}o, ipsa emit in illa vídua, ipsa emit in illo qui porrígit aquæ cálicem frígidæ. Sola emit ipsa, si nihil habúerit præter ipsam.\\
\\
resp-deusquisedes-CROCHU-cumdox.gabc

\end{document}