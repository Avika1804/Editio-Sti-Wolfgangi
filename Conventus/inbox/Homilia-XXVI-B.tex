\documentclass[options]{article}
\begin{document}
	Ex Tractátu Richárdi a Sancto Victóre presbýteri De quátuor grádibus violéntæ caritátis\\
	(Nn. 42-44 : ed. Dumeige, Parísiis 1955,171-173)\\\\
	Cum ánima in modum divíno fúerit igne decócta, medúllitus emollíta penitúsque liquefácta, quid iam supérerit nisi ut ei proponátur quæ sit volúntas Dei bona, benéplacens atque perfécta, quasi quædam ad quam informétur consummáte virtútis fórmula ? Sicut metállum liquefáctum quocúmque ei via aperítur fácile ad inferióra curréndo delábitur, sic ánima in hoc esse ad omnem obœdiéntiam se sponte humíliat et ad omnem humilitátem iuxta divínæ dispensatiónis órdinem libénter inclínat.\\
	\\
	In hoc ítaque statu ánimæ eiúsmodi propónitur forma humilitátis Christi, unde et dícitur ei: 
	\textit{Hoc sentíte in vobis quod et in Christo lesu, qui cum in forma Dei esset, non rapínam arbitrátus est esse se æquálem Deo, sed semetípsum humiliávit, factus ob\'{œ}diens usque ad mortem, mortem autem crucis.}
	Hæc est forma humilitátis Christi ad quam conformáre se debet quisquis suprémum consummátæ caritátis gradum attíngere volet.
	\textit{Maiórem}
	síquidem
	\textit{caritátem nemo habet quam ut ánimam suam ponat quis pro amícis suis.}\\
	\\
	Ad summum ítaque caritátis culmen profecérunt et iam in quarto caritátis gradu pósiti sunt qui pro amícis ánimam suam pónere et illud apostólicum implére iam possunt:
	\textit{Estóte imitatóres Dei sicut fílii caríssimi, et ambuláte in dilectióne sicut et Christus diléxit vos et trádidit semetípsum pro vobis oblatiónem et hóstiam Deo in odórem suavitátis.}
	  In tértio ítaque gradu ánima in Deum glorificátur, in quarto propter Deum humiliátur. In tértio gradu conformátur divínæ claritáti, in quarto vero conformátur christiánæ humilitáti. In tértio gradu quodámmodo mortificátur in Deum ; in quarto quasi resuscitátur in Christum. Qui ígitur in quarto gradu est veráciter dícere potest:
	  \textit{Vivo autem, iam non ego, vivit vero in me Christus.} \\
	  \\
	  Fit ítaque nova creatúra qui eiúsmodi est:
	  \textit{Vétera transiérunt et ecce nova facta sunt ómnia;}
	   in tértio enim gradu mortificátus, in quarto quasi resúrgens ex mórtuis
	   \textit{iam non móritur, mors illi ultra non dominábitur. Quod enim vivit, vivit Deo.}
	   Secúndum áliquem ígitur modum ánima in hoc gradu effícitur immortális et impassíbilis.\\
	   \\
	   
	   RESP - Memento mei, Deus, in bono
	   
	
	
	 
	
	
\end{document}