\documentclass[options]{article}
\begin{document}

	Ex Sermónibus sancti Fausti Regiénsis epíscopi 
	(Sermo 16 : CSEL 21, 287-288)
	
	Lectiónes divínas et in Ecclésia, sicut consuéstis, libénter audíte et in dómibus vestris relégite. 
	Si áliquis ita fúerit occupátus, ut ante refectiónem Scriptúræ divínæ non possit insístere, non eum pígeat in convívio suo áliquid de Scriptúris divínis légere, ut, quómodo caro páscitur cibo, sic reficiátur ánima Dei verbo, ut totus homo, id est extérior et intérior, de sancto et salutári convívio satiátus exsúrgat.
	
	Nam si sola caro páscitur et ánima Dei verbo non reficiátur, ancílla satiátur et dómina fame torquétur. Et hoc quam sit iniústum, sánctitas vestra non potest ignoráre.
	
	RESP 4 Praebe fili
		
	Et ídeo, lectiónes divínas illo desidério et audíre et légere debétis, ut de ipsis in dómibus vestris et álibi ubicúmque fuéritis, étiam loqui et álios docére possítis et verbum Dei velut munda animália cogitatióne assídua ruminántes útilem sucum, id est spiritálem sensum et in vobis súmere et áliis Deo adiuvánte propináre possítis, impléntes illud quod scriptum est: Et
	\textit{calix tuus inébrians quam præclárus est,}
	impléntes illud quod beátus Apóstolus hortátur et ádmonet dicens: 
	\textit{Sive manducétis sive bibátis sive áliquid faciátis, ómnia ad glóriam Dei fácite.}

	
RESP 5	Gyrum caeli

	
	Et si infírmitas non próhibet, cotídie ad vigílias álacri et fervénti devotióne consúrgite propter illud quod scriptum est: 
	\textit{Die noctúque vígilat spíritus meus ad te, Deus,}
et íterum: 
\textit{Ad te orábo, Dómine, mane et exáudies vocem meam,}
et íterum : 
\textit{Média nocte surgébam ad confiténdum nómini tuo, Dómine.}
Ad quam rem étiam Dóminus et Salvátor noster in evangélio hortátur et ádmonet dicens : 
\textit{Vigiláte et oráte, ne intrétis in tentatiónem,}
quod ipse præstáre dignétur, cui est honor et impérium cum Patre et Spíritu Sancto in s\'{æ}cula sæculórum. Amen.
	
RESP 6 In principio... antequam
\end{document}