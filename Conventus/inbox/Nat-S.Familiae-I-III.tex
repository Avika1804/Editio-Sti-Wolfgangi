\documentclass[options]{article}
\begin{document}
	De Epístola beáti Pauli apóstoli ad Ephésios
	\begin{flushright}
	Eph.5, 21—6, 4	
	\end{flushright}
Fratres: Subiécti ínvicem estóte in timóre Christi. Mulíeres viris suis sicut Dómino, quóniam vir caput est mulíeris, sicut et Christus caput est ecclésiæ, ipse salvátor córporis. Sed ut ecclésia subiécta est Christo, ita et mulíeres viris in ómnibus.\\
Viri, dilígite uxóres, sicut et Christus diléxit ecclésiam et seípsum trádidit pro ea, ut illam sanctificáret mundans lavácro aquæ in verbo, ut exhibéret ipse sibi gloriósam ecclésiam non habéntem máculam aut rugam aut áliquid eiúsmodi, sed ut sit sancta et immaculáta. Ita et viri debent dilígere uxóres suas ut córpora sua. Qui suam uxórem díligit, seípsum díligit; nemo enim umquam carnem suam ódio hábuit, sed nutrit et fovet eam sicut et Christus ecclésiam, quia membra sumus córporis eius.\\ 
\emph{Propter hoc relínquet homo patrem et matrem et adhærébit uxóri suæ et erunt duo in carne una.} Mystérium hoc magnum est; ego autem dico de Christo et ecclésia! Verúmtamen et vos sínguli unusquísque suam uxórem sicut seípsum díligat; uxor autem tímeat virum.\\
Fílii, obœdíte paréntibus vestris in Dómino, hoc enim est iustum. \emph{Honóra patrem tuum et matrem,} quod est mandátum primum cum promissióne, \emph{ut bene sit tibi et sis long\'{æ}vus super terram.} Et, patres, nolíte ad iracúndiam provocáre fílios vestros, sed educáte illos in disciplína et correptióne Dómini.\\
\\	
	RESP 1   resp-hicquiadvenit-CROCHU-cumdox.gabc\\
\\	
	Ex Sermónibus beáti Isaac abbátis monastérii de Stella
	\begin{flushright}
		(Sermo 50,7-10: SC 339,184-186)
	\end{flushright}
Diábolus obœdiéntiæ præcéptum prior discútere cœpit: \emph{Quare}, inquit, \emph{præcépit vobis Deus non comédere de ligno sciéntiæ boni et mali?} Antehac homo simplex simplíciter obœdíerat, non tam propter præcépti ratiónem, quam propter præcipiéntis auctoritátem. Sicut enim \emph{fides non habet méritum, cui rátio humána præbet experiméntum,} sic nimírum obœdiéntia a virtúte humilitátis eo evacuátur, quo ei rátio præcépti astipulátur.\\
Vis tamen audíre quare ad aliénum aut laborámus aut pausámus arbítrium et impérium? Quia in hoc nimírum imitatóres sumus Christi, sicut fílii caríssimi, et ambulámus in dilectióne qua diléxit nos, qui ad ómnia factus est ob\'{œ}diens propter nos, non solum ad remédium sed étiam ad exémplum, ut quemádmodum ille fuit, sic et nos simus in hoc mundo. \emph{In hoc enim}, sicut beátus ait Ioánnes, \emph{est fidúcia}. Factus est ergo ob\'{œ}diens per ómnia, non solum Patri usque ad mortem, sed Maríæ et loseph usque ad prælatiónem.\\
\\
Resp 2 O Regem caeli\\
\\
Cum enim — patérna vocatióne dicénte: \emph{Hic est Fílius meus diléctus in quo mihi bene complácui: ipsum audíte} — ad prælatiónem vocarétur, tunc primum cœpit áliis præésse, qui diu didícerat áliis subésse; cœpit iubére, qui dídicit obœdíre. Prætérea recompensátio iusta vidétur, ut qui in paradíso dedignátus est regnáre dóminus sub Dómino, in exsílio iam sérviat servus sub consérvo.\\
Condítio enim natúræ státuit hóminem sub Dómino; transgréssio obœdiéntiæ subiugávit eum inimíco; reconciliátio vero grátiæ suppósuit fratri consérvo. Natúra súbdidit eum Deo, culpa diábolo, reconciliátio vero hómini amíco.
\\\\
Resp 3 Congratulamini mihi...quia cum
\end{document}




