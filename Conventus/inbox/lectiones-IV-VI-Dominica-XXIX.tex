\documentclass[options]{article}
\begin{document}
	
	Ex Enarratiónibus sancti Augustíni epíscopi in psalmos 
	\begin{flushright}
		(En. in ps. 37, 14 : CCL 38, 391-392)
	\end{flushright}
\emph{Ante te est omne desidérium meum.}
Non enim ante hómines, qui cor vidére non possunt, sed 
\emph{ante te est omne desidérium meum.}
Sit desidérium tuum ante illum;
\emph{et Pater qui videt in occúlto reddet tibi.}
Ipsum enim desidérium tuum, orátio tua est; et si contínuum desidérium, contínua orátio. Non enim frustra dixit Apóstolus:
\emph{Sine intermissióne orántes.}
 Numquid sine intermissióne genu fléctimus, corpus prostérnimus, aut manus levámus, ut dicat: 
 \emph{Sine intermissióne oráte ?}
 Aut si sic dícimus nos oráre, hoc puto sine intermissióne non póssumus fácere.\\
 \\
 Resp 4 : Ad te DOmine\\
\\
Est ália intérior sine intermissióne orátio, quæ est desidérium. Quidquid áliud agas, si desíderas illud sábbatum, non intermíttis oráre. Si non vis intermíttere oráre, noli intermíttere desideráre. Contínuum desidérium tuum, contínua vox tua est. Tacébis, si amáre destíteris. Qui tacuérunt ? De quibus dictum est: 
\emph{Quóniam abundávit iníquitas, refrigéscet cáritas multórum.}
Frigus caritátis, siléntium cordis est; flagrántia caritátis, clamor cordis est. Si semper manet cáritas, semper clamas; si semper clamas, semper desíderas; si desíderas, réquiem recordáris.\\
\\
Resp 5 Diligam te\\
\\
Iam quale desidérium débeat esse ante óculos Dei, consídera. Numquid ut moriátur inimícus noster, quod quasi iuste optant hómines ? Nam aliquándo orámus quod non debémus. Illi qui orant ut moriántur inimíci, áudiant Dóminum dicéntem : 
\emph{Oráte pro inímicis vestris.}
Non ergo hoc orent ut moriántur inimíci, sed hoc orent ut corrigántur; et mórtui erunt inimíci; iam enim corrécti, non erunt inimíci.\\
\\
Resp 6 Quam magna multitudo
\\


\end{document}