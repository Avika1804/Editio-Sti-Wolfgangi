\documentclass[options]{article}
\begin{document}
	Ex Commentário sancti Cyrílli Alexandríni epíscopi in Agg\'{æ}um 
	\begin{flushright}
		(Cap. 14: PG 71, 1047-1050)
	\end{flushright}
Témpore advéntus Salvatóris nostri gloriósius absque ulla comparatióne divínum templum appáruit tantóque illo vétere præclárius et excelléntius, quanto quis cultum religiónis legálem a cultu in Christo et evangélico et veritátem ab umbris différre iudicáverit.\\
Ad hæc illud quoque dici posse árbitror. Unum erat templum, et Hierosólymis tantum, et una gens Israelítica in eódem sacrifíciis fungebátur. Postquam vero nostrum símilis factus est Unigénitus, cum esset 
\emph{Deus et Dóminus, et illúxit nobis,}
 ut ait Scriptúra, de cétero orbis terrárum dómibus sanctis et adoratóribus innumerabílibus, qui spiritálibus sacrifíciis et odóribus universórum Deum venerántur, implétus est. Et hoc, opínor, est quod Malachías, tamquam ex persóna Dei præcínuit: 
 \emph{Quia magnus rex ego, dicit Dóminus, et nomen meum glorificátum est in géntibus, et in omni loco incénsum offértur nómini meo, et sacrifícium mundum.}\\
 \\
 resp-tudomineuniversorum-CROCHU.gabc\\
 \\
   Verum est ígitur, glóriam novíssimi templi, Ecclésiæ puta, maiórem fore. Sollícitis autem et de eius ædificatióne laborántibus velut xénium a Salvatóre et donum de cælo datum iri Christum, ómnium pacem,
   \emph{per quem accéssum habémus in uno Spíritu ad Patrem, declárat, cum ait: Dabo pacem in loco isto, et pacem ánimæ in acquisitiónem omni construénti ad excitándum templum hoc.}
   Ait enim alícubi Christus quoque: 
   \emph{Pacem meam do vobis.}
   Quæ res quómodo condúcat diligéntibus, docébit Paulus: 
   \emph{Pax Christi,}
   inquit, 
   \emph{quæ exsúperat omnem sensum, custódiet corda vestra et intellegéntias vestras.}
   Orábat item sápiens Isaías, dicens: 
   \emph{Dómine Deus noster, pacem da nobis, ómnia enim reddidísti nobis;}
   quia semel Christi pace dignátis fácile ánimam suam serváre et ad virtútis munus probe expléndum ánimum dirígere licet.\\
   \\
   resp-adaperiatdominus-CROCHU.gabc\\
   \\
     Itaque omni construénti pacem datum iri profitétur. Sive enim Ecclésiam quíspiam ædíficat, et mystagógus, sive sacrórum mysteriórum intérpres, super domum Dei constitútus est: sive suæ ánimæ prodest, ut lápidem vivum et spiritálem se éxhibens
   \emph{ in templum sanctum, et habitáculum Dei in spíritu,}
   talis hoc emoluménti omníno reportábit, ut ánimæ suæ salútem adipísci non difficúlter possit.\\
   \\
   
   
   resp-benedicdominedomum-CROCHU.gabc
   
    

\end{document}