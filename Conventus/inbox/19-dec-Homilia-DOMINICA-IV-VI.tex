\documentclass[options]{article}
\begin{document}
	Ex Tractátu sancti Iren\'{æ}i epíscopi \emph{Advérsus h\'{æ}reses}\\
	\begin{flushright}
		(Lib. 3, 20, 2-3: SCh 34, 342-344)	
	\end{flushright}	
	Glória hóminis Deus; operatiónis vero Dei et omnis sapiéntiæ eius et virtútis receptáculum homo. Quemádmodum médicus in iis qui ægrótant probátur, sic et Deus in homínibus manifestátur. Quaprópter et Paulus ait: \emph{Conclúsit autem Deus ómnia in incredulitáte, ut ómnium misereátur;} dicens hoc de hómine, qui fuit inobáudiens Deo et proiéctus de immortalitáte, dehinc misericórdiam consecútus est, per Fílium Dei eam quæ est per ipsum percípiens adoptiónem.
	Hic enim tenens sine inflatióne et iactántia veram glóriam de iis quæ facta sunt et de eo qui fecit, qui est potentíssimus ómnium Deus quique ómnibus ut sint pr\'{æ}stitit, et manens in dilectióne eius et subiectióne et gratiárum actióne, maiórem ab eo glóriam percípiet, provéctus accípiens dum consímilis fiat eius qui pro eo mórtuus est.\\
	\\
	Resp 4  resp-meoportetminui-CROCHU.gabc\\
	\\
	Quóniam et ipse \emph{in similitúdinem carnis peccáti} factus est, uti condemnáret peccátum et iam quasi condemnátum proíceret illud extra carnem, provocáret autem in similitúdinem suam hóminem, imitatórem eum assígnans Deo et in patérnam impónens régulam ad vidéndum Deum et cápere Patrem donans: Verbum Dei quod habitávit in hómine et Fílius hóminis factus est, ut assuésceret hóminem percípere Deum et assuésceret Deum habitáre in hómine, secúndum plácitum Patris.\\
	\\
	Resp 5 resp-ecceiamveniet-CROCHU.gabc\\
	\\
	Propter hoc ergo signum salútis nostræ eum, qui ex Vírgine Emmánuel est, ipse dedit Dóminus, quóniam ipse Dóminus erat qui salvábat eos, quia per semetípsos non habébant salvári; et propter hoc Paulus infirmitátem hóminis annúntians ait: \emph{Scio enim quóniam non inhábitat in carne mea bonum,} signíficans quóniam non a nobis sed a Deo est bonum salútis nostræ; et íterum: \emph{Miser ego homo, quis me liberábit de córpore mortis huius?} deínde infert liberatórem, \emph{grátia Iesu Christi Dómini nostri.}
	Hoc autem et Isaías: \emph{Confortámini,} inquit, \emph{manus resolútæ et génua debília, adhortámini, pusillánimes sensu, confortámini, ne timeátis. Ecce Deus noster iudícium et retributúrus est, ipse véniet et salvábit nos;} hoc quóniam non a nobis, sed a Dei adiuménto habúimus salvári.\\
	\\
	resp-virgoisrael-CROCHU-cumdox.gabc
\end{document}