\documentclass[options]{article}
\begin{document}
		Lectio sancti Evangélii secúndum Lucam
	\begin{flushright}
		Lc 2, 16-21
	\end{flushright}
In illo témpore:
Venérunt pastóres festinántes usque Béthlehem, et invenérunt Maríam et Ioseph et infántem pósitum in præsépio.
Vidéntes autem notum fecérunt verbum, quod dictum erat illis de púero hoc. Et omnes, qui audiérunt, miráti sunt de his, quæ dicta erant a pastóribus ad ipsos. María autem conservábat ómnia verba hæc cónferens in corde suo.
Et revérsi sunt pastóres glorificántes et laudántes Deum in ómnibus, quæ audíerant et víderant, sicut dictum est ad illos.
Et postquam consummáti sunt dies octo, ut circumciderétur, vocátum est nomen eius Iesus, quod vocátum est ab ángelo, priúsquam in útero conciperétur.\\
\\
Ex Tractátu sancti Iren\'{æ}i epíscopi Advérsus h\'{æ}reses
\begin{flushright}
	(Lib. 3,18-19 : SC 211,366-370.378-380)
\end{flushright}
Véniens lex quæ data est per Móysen et testíficans de peccáto quóniam peccátor est, regnum quidem eius ábstulit, latrónem et non regem eum détegens et homicídam eum osténdens, onerávit autem hóminem qui habébat peccátum in se, reum mortis osténdens eum. Spiritális enim cum esset lex, manifestávit tantúmmodo peccátum, non autem interémit: non enim Spirítui dominabátur peccátum, sed hómini.\\
\\
Oportébat enim eum qui incíperet occídere peccátum et mortis reum redímere hóminem id ipsum fíeri quod erat ille, id est hóminem qui a peccáto quidem in servítium tractus fúerat, a morte vero tenebátur, ut peccátum ab hómine interficerétur et homo exíret a morte. Quemádmodum enim per inobœdiéntiam uníus hóminis qui primus de terra rudis plasmátus est peccatóres facti sunt multi et amisérunt vitam, ita opórtuit et per obœdiéntiam uníus hóminis qui primus ex Vírgine natus est iustificári multos et percípere salútem.\\
\\
Sic ígitur Verbum Dei homo factus est, quemádmodum et Móyses ait: \emph{Deus, vera ópera eius.} Si autem non factus caro parébat quasi caro, non erat verum opus eius. Quod autem parébat, hoc et erat, Deus hóminis antíquam plasmatiónem in se recapítulans, ut occíderet quidem peccátum, evacuáret autem mortem et vivificáret hóminem: et propter hoc vera ópera eius.\\
\\
Hic ígitur Fílius Dei Dóminus noster, Verbum exsístens Patris, et Fílius hóminis, quóniam ex María, quæ ex homínibus habébat genus, quæ et ipsa erat homo, hábuit secúndum hóminem generatiónem, factus est Fílius hóminis. Propter hoc et ipse Dóminus dedit nobis signum in profúndum, in altitúdinem sursum, quod non postulávit homo, quia nec sperávit vírginem prægnántem fíeri posse quæ erat virgo et párere fílium, et hunc partum \emph{Deum esse nobíscum,} et descéndere in ea quæ sunt deórsum terræ, quæréntem ovem quæ períerat, quod quidem erat próprium ipsíus plasma, et ascéndere in altitúdinem, offeréntem et commendántem Patri eum hóminem qui fúerat invéntus.\\
\\
resp-descenditdecaelis-CROCHU-cumdox.gabc
\end{document}