\documentclass[options]{article}
\usepackage[T1]{fontenc}
\begin{document}
	Léctio sancti Evangélii secúndum Lucam 
	\begin{flushright}
		Lc 4,21-30
	\end{flushright}
	In illo témpore:
	Cœpit Iesus dícere in synagóga: «Hódie impléta est hæc Scriptúra in áuribus vestris».
	Et omnes testimónium illi dabant et mirabántur in verbis grátiæ, quæ procedébant de ore ipsíus, et dicébant: «Nonne hic fílius est Ioseph?».
	Et ait illis: «Utique dicétis mihi hanc similitúdinem: “Médice, cura teípsum; quanta audívimus facta in Caphárnaum, fac et hic in pátria tua”».
	Ait autem: «Amen dico vobis: Nemo prophéta accéptus est in pátria sua. In veritáte autem dico vobis: Multæ víduæ erant in diébus Elíæ in Israel, quando clausum est cælum annis tribus et ménsibus sex, cum facta est fames magna in omni terra; et ad nullam illárum missus est Elías nisi in Sarépta Sidóniæ ad mulíerem víduam. Et multi leprósi erant in Israel sub Eliséo prophéta; et nemo eórum mundátus est nisi Náaman Syrus».
	Et repléti sunt omnes in synagóga ira hæc audiéntes; et surrexérunt et eiecérunt illum extra civitátem et duxérunt illum usque ad supercílium montis, supra quem cívitas illórum erat ædificáta, ut præcipitárent eum. Ipse autem tránsiens per médium illórum ibat.\\
	\\
	Ex Expositióne sancti Ambrósii epíscopi in Lucam 
	\begin{flushright}
		(Lib. 4, 46-50 : SC 45,169-171)
	\end{flushright}
	\emph{Amen dico vobis quod nemo prophéta accéptus est in pátria sua.} Non mediócriter invídia próditur, quæ cívicæ caritátis oblíta in acérba ódia causas amóris infléctit. Simul hoc exémplo páriter et oráculo declarátur quod frustra opem misericórdiæ cæléstis exspéctes, si aliénæ frúctibus virtútis invídeas; aspernátor enim Dóminus invidórum est et ab his qui divína benefícia in áliis persequúntur mirácula suæ potestátis avértit. Domínicæ quippe carnis actus divinitátis exémplum est et invisibília nobis eius per ea quæ sunt visibília demonstrántur.\\

	\emph{In veritáte dico vobis: Multæ víduæ fuérunt in diébus Elíæ. Et multi leprósi erant tempóribus Elis\'{æ}i prophétæ, et nemo eórum mundátus est nisi Náaman Syrus.} Evidénter hic sermo nos Dómini salutáris infórmat et ad stúdium venerándæ divinitátis hortátur, quod nemo sanátus osténditur et maculósi morbo córporis absolútus nisi qui religióso offício stúduit sanitáti; non enim dormiéntibus divína benefícia, sed observántibus deferúntur.\\
	
	In vídua illa ad quam Elías diréctus est typum Ecclésiæ præmíssum est. Pópulus Ecclésiam cóngruit ut sequátur. Pópulus ille ex alienígenis congregátus, pópulus ille ante leprósus, pópulus ille ante maculósus, priúsquam mýstico baptizarétur in flúmine, idem post sacraménta baptísmatis máculis córporis et mentis ablútus iam non lepra, sed immaculáta virgo cœpit esse sine ruga.\\
	\\
	resp-fiatmanustua-CROCHU-cumdox.gabc
\end{document}
