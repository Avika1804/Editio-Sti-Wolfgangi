\documentclass[options]{article}
\begin{document}
	Ex Homíliis Orígenis presbýteri in Iesu Nave 
	\begin{flushright}
		(Hom. 17,1 : SC 71, 370-372)
	\end{flushright}

Erat in cælis véritas,
\emph{umbra vero et exémplar}
veritátis in terris. Et donec umbra hæc constábat in terris, erat Ierúsalem terréstris, erat templum, erat altáre, erat et visíbilis cultus, erant et pontífices et sacerdótes, constábant étiam civitátes et vici Iud\'{æ}æ et ómnia hæc, quæ nunc in Scriptúra descrípta recitántur.\\
\\
Cum vero in advéntu Salvatóris nostri Dei e cælis descéndens véritas \emph{de terra orta est et iustítia de cælo prospéxit,} umbra et exemplária cecidérunt. Cécidit enim Ierúsalem, cécidit templum, altáre sublátum est, uti iam neque in monte Gárizim neque in Hierosólymis sit locus ubi opórteat adoráre, sed 
\emph{veri adorátores qui adórant Patrem, in spíritu et veritáte adórent.}
Sic ergo præsénte veritáte \emph{typus et umbra} cessávit.\\
\\
Resp 2  resp-dixitiudassimoni-CROCHU.gabc\\
\\
Et cum adésset templum illud quod per Spíritum Dei et \emph{virtútem Altíssimi} in útero Vírginis fabricátum est, dírutum est templum ex lapídibus fabricátum. Aderat póntifex \emph{futurórum bonórum,} cessant pontífices \emph{taurórum et hircórum.}
 Venit \emph{Agnus Dei qui tollit peccátum mundi,} déstitit agnus ex pecúdibus assúmptus et nequídquam tot s\'{æ}culis iugulátus. Igitur si hæc ómnia quæ in umbra prióribus data fúerant, præsénte et assisténte veritáte cessárunt, cónsequens sine dúbio erat ut, hereditáte regni cælórum patefácta, heréditas terréna cessáret.\\
 \\
 Si ergo véniens ad Ierúsalem civitátem terrénam, o Iud\'{æ}e, invénies eam subvérsam et in cíneres ac favíllas redáctam, noli flere, noli lamentári, sed pro terréna requíre cæléstem. Sursum réspice et ibi invénies \emph{Ierúsalem cælestem quæ est ómnium mater.} Si altáre víderis destitútum, nolo contristéris; si pontíficem non invénias, nolo despéres: est in cælis altáre et assístit ei póntifex \emph{futurórum bonórum, secúndum órdinem Melchísedech} eléctus a Deo.\\
 \\
 resp-hicestfratrumamator-CROCHU.gabc\\
 
 
 


\end{document}