\documentclass[options]{article}
\begin{document}
	\textbf{Ex Sermónibus sancti Bernárdi abbátis}
	
	(Sermo 102 de divérsis : EC 6, 369-370)\\
	
	
	Est ad Deum quidam redeúndi modus primi hóminis cásui oppósitus. Adam quippe in paradíso pósitus, primo pérdidit circumspectiónem Dei. Secúndo pérdidit iustítiam, quando uxóris voci plus quam divínæ obœdívit. Iustítia enim est virtus quæ sua cuíque reddit. Tértio amísit iudícium, cum, post peccátum corréctus, oblíque per mulíerem retórsit própriam culpam in auctórem, dicens: 
	\textit{Múlier quam dedísti mihi sóciam, dedit mihi de ligno, et comédi.}\\
	
Eísdem ergo virtútum grádibus redeúdum est hómini in exsílio pósito, quibus privátus expélli méruit de paradíso. Primum ítaque faciéndum est iudícium, deínde exercénda iustítia, tandem circumspéctio adhibénda. \\
Et iudícium quidem nobis, ut nosípsos iudicémus et accusémus, iustítiam próximo, circumspectiónem debémus Deo. Hanc redeúndi viam osténdit nobis Mich'{æ}as prophéta, dicens:
	\textit{Indicábo tibi, o homo, quid sit bonum et quid Deus requírat a te:
		útique fácere iudícium, et dilígere misericórdiam, et ambuláre sollícite cum Deo tuo.}
	Hanc salútis viam testátur Apóstolus Christum docuísse, dicens: 
	\textit{Appáruit grátia Dei Salvatóris nostri ómnibus homínibus, erúdiens nos ut abnegántes impietátem et sæculária desidéria, sóbrie, et iuste, et pie vivámus in hoc s'{æ}culo.}
	Sóbrie scílicet quantum ad nos, iuste ad próximum, pie ad Deum.\\
	
	In multis áliis Scriptúræ sacræ locis, si hic ordo viæ et institútio vitæ quærátur, potest inveníri, ut illud : 
	\textit{Beátus vir qui in sapiéntia morábitur, et qui in iustítia meditábitur, et in sensu cogitábit circumspectiónem Dei.}
	Morátur quippe in sapiéntia, et sápiens est qui semetípsum hic semper diiúdicat, ut ætérnum Dei iudícium evádat. 
	\textit{Si enim,}
	ait Apóstolus,
	\textit{nosmetípsos diudicarémus, non útique iudicarémur.}
	Sápiens est, non secúndum sapiéntiam huius s\'{æ}culi, sed secúndum illam quæ tráhitur de occúltis, per quam útique miro Dei ópere ágitur, ut elécti quique tunsiónibus et pressúris hic attríti, in ædifício veri Salomónis sine sónitu mállei póstmodum construántur.
	

	
\end{document}