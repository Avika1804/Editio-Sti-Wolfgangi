\documentclass[options]{article}
\begin{document}
Ex Tractátu sancti Cypriáni epíscopi et mártyris \emph{De bono patiéntiæ}
\begin{flushright}
	(N. 13 : CCL 3A, 125-126)
\end{flushright}
Dómini et Magístri nostri salutáre præcéptum est: \emph{Qui toleráverit usque ad finem, hic salvus erit.} Et íterum: \emph{Si permanséritis in verbo meo, vere discípuli mei éritis et cognoscétis veritátem, et véritas liberábit vos.} Tolerándum et perseverándum est, fratres dilectíssimi, ut, ad spem veritátis et libertátis admíssi, ad veritátem et libertátem ipsam perveníre possímus; quia hoc ipsum quod Christiáni sumus, fídei et spei res est; ut autem spes et fides ad fructum sui possint perveníre, patiéntia opus est.\\
\\
Resp 2  Ecce virgo concipiet\\
\\
Non enim præséntem glóriam séquimur, sed futúram, secúndum quod et Paulus apóstolus monet dicens: \emph{Spe salváti sumus. Spes autem, quæ vidétur, non est spes: quod enim videt quis, quid sperat? Si autem quod non vidémus sperámus, per exspectatiónem sustinémus.} Exspectátio et patiéntia necessária est, ut id quod esse c\'{œ}pimus impleámus, et quod sperámus et crédimus, Deo repræsentánte, capiámus.\\
Dénique álio in loco idem Apóstolus iustos et operántes et divíni fénoris increménto cæléstes thesáuros sibi recondéntes, ut patiéntes quoque sint, ínstruit et docet, dicens: \emph{Ergo, dum tempus habémus, operémur quod bonum est ad omnes, máxime vero ad domésticos fídei. Bonum autem faciéntes non deficiámus; témpore enim suo metémus.} Admonet ne quis impátiens in operatióne defíciat, ne quis tentatiónibus aut avocátus aut victus in médio laudis et glóriæ itínere desístat, et péreant prætérita, dum quæ c\'{œ}perant désinunt esse perfécta.\\
\\
Resp 3 Ecce dies venient
	
\end{document}