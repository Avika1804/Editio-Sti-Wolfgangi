\documentclass[options]{article}
\begin{document}
	Ex Sermónibus sancti Bernárdi abbátis 
	\begin{flushright}
		(Sermo 1 in Epiphania Domini, 1-2: PL 133, 141-143)
	\end{flushright}
\emph{Appáruit benígnitas et humánitas Salvatóris nostri Dei.} Grátias Deo, per quem sic abúndat consolátio nostra in hac peregrinatióne, in hoc exsílio, in hac miséria.\\
Priúsquam apparéret humánitas, latébat benígnitas; síquidem et prius erat: nam et misericórdia Dómini ab ætérno est. Sed unde tanta agnósci póterat? Promittebátur, sed non sentiebátur; unde et a multis non credebátur. \emph{Multifárie} quippe \emph{multísque modis loquebátur Dóminus in prophétis. Ego,} ínquiens, \emph{cógito cogitatiónes pacis et non afflictiónis.} Sed quid respondébat homo, afflictiónem séntiens, pacem nésciens? Quoúsque dícitis, \emph{Pax, pax, et non est pax?} Propter hoc \emph{ángeli pacis amáre flebant, dicéntes: Dómine, quis crédidit audítui nostro?} Sed nunc credant hómines vel vísui suo, quia \emph{testimónia Dei credibília facta sunt nimis.} Ut enim nec turbátum quidem óculum láteat, \emph{in sole pósuit tabernáculum suum}.\\
Ecce pax non promíssa, sed missa; non diláta, sed data; non prophetáta, sed præsentáta. Ecce quasi saccum plenum misericórdia sua Deus Pater misit in terram; saccum, inquam, in passióne concidéndum, ut effundátur quod in eo latet prétium nostrum; saccum útique, etsi parvum, sed plenum.\\
\\
RESP 2    resp-hodienobis-CROCHU.gabc\\
\\
 \emph{Párvulus} síquidem \emph{datus est nobis,} sed \emph{in quo hábitat omnis plenitúdo divinitátis.} Postquam enim venit plenitúdo témporis, venit et plenitúdo divinitátis. Venit in carne, ut vel sic carnálibus exhiberétur, ei apparénte humanitáte benígnitas agnoscerétur. Ubi enim Dei innotéscit humánitas, iam benígnitas latére non potest. In quo enim magis commendáre póterat benignitátem suam, quam suscipiéndo carnem meam? Meam, inquam, non carnem Adam, id est non qualem ille hábuit ante culpam.\\
Quid tantópere decláret eius misericórdiam, quam quod ipsam suscépit misériam? Quid ita pietáte plenum, quam quod Dei Verbum propter nos factum est fenum? \emph{Dómine, quid est homo quia réputas eum? aut quid appónis erga eum cor tuum?} Hinc atténdat homo quanta sit cura eius Deo; hinc sciat quid de eo cógitet aut quid séntiat. Non intérroges, o homo, ea quæ páteris, sed quæ passus est ille. Quanti te fecit, ex his quæ pro te factus est, agnósce, ut appáreat tibi benígnitas eius ex humanitáte. Quanto enim minórem se fecit in humanitáte, tanto maiórem exhíbuit in bonitáte; et quanto pro me vílior, tanto mihi cárior est. \emph{Appáruit,} inquit Apóstolus, \emph{benígnitas et humánitas Salvatóris nostri Dei.} Magna plane et manifésta benígnitas Dei et humánitas! et magnum benignitátis indícium declarávit, qui humanitáti áddere nomen Dei curávit.\\
\\
RESP 3 resp-hicquiadvenit-CROCHU-cumdox.gabc
\end{document}