\documentclass[options]{article}
\begin{document}
	Ex Expositióne sancti Bedæ Venerábilis presbýteri in Lucam
	\begin{flushright}
		(Lib.1, 46-55: CCL 120, 37-39)	
	\end{flushright}
\emph{Et ait María: Magníficat ánima mea Dóminum et exsultávit spíritus meus in Deo salutári meo.}
Tanto, inquit, me Dóminus tamque inaudíto múnere sublimávit, quod non ullo linguæ offício explicári, sed ipso vix íntimi péctoris afféctu váleat comprehéndi, et ídeo totas ánimæ vires in agéndis gratiárum láudibus óffero, totum in contemplánda magnitúdine eius, cui non est finis, quicquid vivo, séntio, discérno, gratulánter impéndo, quia et eiúsdem Iesu, id est salutáris, spíritus meus ætérna divinitáte lætátur, cuius mea caro temporáli conceptióne fetátur.\\
\emph{Quia fecit mihi magna qui potens est et sanctum nomen eius.}\\
Ad inítium cárminis réspicit ubi dictum est: \emph{Magníficat ánima mea Dóminum. } Sola quippe ánima illa, cui Dóminus magna fácere dignátur, dignis eum præcóniis magnificáre et ad consórtes eiúsdem voti ac propósiti potest cohortándo dícere: \emph{Magnificáte Dóminum mecum et exaltémus nomen eius in ínvicem.}\\
Nam qui Dóminum, quem cognóvit, quantum in se est magnificáre et nomen eius sanctificáre contémpserit, \textit{mínimus vocábitur in regno cælórum.} Sanctum autem nomen eius vocátur, quia singuláris cúlmine poténtiæ transcéndit omnem creatúram atque ab univérsis quæ fecit longe segregátur.\\
\\
resp-roratecaeli-CROCHU.gabc\\
\\
\emph{Suscépit Israel púerum suum, memorátus misericórdiæ suæ.}\\
Pulchre púerum Dómini appéllat Israel, qui ab eo sit ad salvándum suscéptus, obœdiéntem vidélicet et húmilem, iuxta quod Osée dicit: \emph{Quia puer Israel et diléxi eum.}\\
Nam qui contémnit humiliári, non potest útique salvári nec dícere cum Prophéta:
\emph{Ecce enim Deus ádiuvat me et Dóminus suscéptor est ánimæ meæ. Quicúmque autem humiliáverit se sicut párvulus, hic est maior in regno cælórum.}\\
\emph{Sicut locútus est ad patres nostros, Abraham et sémini eius in s\'{æ}cula.}\\
Semen Abrahæ non carnále sed spiritále signíficat, id est non eius tantum carne progénitos, sed sive in circumcisióne seu in præpútio fídei illíus vestígia secútos. Nam et ipse in præpútio pósitus crédidit, reputatúmque est ei ad iustítiam.\\
Advéntus ergo Salvatóris Abrahæ est et sémini eius in s\'{æ}cula promíssus, hoc est fíliis promissiónis, quibus dícitur: \emph{Si autem vos Christi, ergo Abrahæ semen estis secúndum promissiónem herédes.}\\
Bene autem vel Dómini vel Ioánnis exórtum matres prophetándo prævéniunt, ut sicut peccátum a muliéribus cœpit, ita étiam bona a muliéribus incípiant, et quæ per uníus deceptiónem périit, duábus certátim præconántibus mundo vita reddátur. \\
\\
resp-annuntiatumest-CROCHU-cumdox.gabc
	
\end{document}