\documentclass[options]{article}
\usepackage[T1]{fontenc}
\begin{document}
	Evangelium	Luke 3:1-6
		Léctio sancti Evangélii secúndum Lucam
		\begin{flushright}
			Lc 3, 1-6
		\end{flushright}

	Anno quinto décimo impérii Tibérii C\'{æ}saris, procuránte Póntio Piláto Iud\'{æ}am, tetrárcha autem Galil\'{æ}æ Heróde, Philíppo autem fratre eius tetrárcha Itur\'{æ}æ et Trachonítidis regiónis, et Lysánia Abilínæ tetrárcha, sub príncipe sacerdótum Anna et Cáipha, factum est verbum Dei super Ioánnem Zacharíæ fílium in desérto.\\
	Et venit in omnem regiónem circa Iordánem pr\'{æ}dicans baptísmum pæniténtiæ in remissiónem peccatórum, sicut scriptum est in libro sermónum Isaíæ prophétæ:
	«Vox clamántis in desérto: “Paráte viam Dómini, rectas fácite sémitas eius. Omnis vallis implébitur, et omnis mons et collis humiliábitur; et erunt prava in dirécta, et áspera in vias planas: et vidébit omnis caro salutáre Dei”».\\
	\\
Ex Homíliis Orígenis presbýteri in Lucam
	\begin{flushright}
			(Hom. 22,1-3: SC 87,300-302)
	\end{flushright}

	Videámus quæ in Christi prædicéntur advéntu, inter quæ primum de Ioánne scríbitur: \emph{Vox clamántis in desérto: Paráte viam Dómini, rectas fácite sémitas eius.} Et quod séquitur, próprie de Dómino Salvatóre est. Neque enim a Ioánne \emph{omnis vallis impléta est,} sed a Dómino Salvatóre. Seípsum unusquísque consíderet quis erat, ántequam créderet, et tunc animadvértet vallem húmilem, vallem se fuísse præcípitem et in ima demérsam. Quando vero venit Dóminus Iesus et misit Spíritum Sanctum vicárium suum, \emph{vallis omnis expléta est.} Expléta est autem opéribus bonis et frúctibus Spíritus Sancti. Cáritas non sinit permanére in te vallem, quod, si pacem habúeris et patiéntiam et bonitátem, non solum vallis esse desístes, sed étiam mons esse incípies Dei.\\\\	
	Tam de géntibus cotídie fíeri vidémus atque compléri: \emph{Omnis vallis implébitur,} quam de pópulo Israel, qui de excélso depósitus est: \emph{Omnis mons et collis humiliábitur.} Illórum delícto salus géntibus data est, ad æmulándum eos. Quod si et contrárias fortitúdines, quæ advérsus mortáles erigebántur, díxeris montes et colles esse depósitos, non peccábis. Ut enim impleántur huiuscémodi valles, contráriæ fortitúdines, montes et colles, humiliándæ sunt.\\\\
	Sed et hoc quod in advéntu Christi prophetátum est, utrum explétum sit, contemplémur. Séquitur enim: \emph{et ómnia prava erunt in dirécta.} Unusquísque nostrum pravus erat, si tamen erat et non usque hódie persevérat, et per advéntum Christi, qui factus est ad ánimam nostram, prava quæque dirécta sunt. Quid enim tibi prodest, si Christum quondam venit in carne, nisi ad tuam quoque ánimam vénerit?\\
	\\
	Orémus ut illíus cotídie nobis advéntus fiat et possímus dícere: \emph{Vivo autem, iam non ego, vivit autem in me Christus.} Si enim Christus vivit in Paulo et non vivit in me, quid mihi próderit? Cum autem et ad me vénerit et frúitus illo fúero, sicut frúitus est Paulus, tunc et ego possum Paulo simíliter loqui: \emph{Vivo, iam non ego, vivit autem in me Christus.}\\\\
	Resp 7 Rex noster adveniet Christus
\end{document}