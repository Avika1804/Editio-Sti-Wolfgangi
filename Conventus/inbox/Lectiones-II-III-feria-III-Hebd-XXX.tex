\documentclass[options]{article}
\begin{document}
	Ex Sermónibus sancti Bernardi abbátis
	\begin{flushright}
		(Sermo 2 de Advéntu, 1 : EC 4,170-171)
	\end{flushright}
Audívimus suadéntem regi Achaz Isaíam, pétere signum a Dómino, sive in profúndum inférni, sive in excélsum supra. Audívimus responsiónem eius, formam quidem habéntem pietátis, sed non virtútem. Propter hoc dénique ab eo qui intuétur cor, et cui confitétur hóminis cogitátio, méruit reprobári. 
\emph{Non petam,} inquit
\emph{et non tentábo Dóminum.}
Elátus erat Achaz fastígio sólii regális, astútus humánæ sapiéntias verbis. Audíerat ígitur Isaías a Dómino : "Vade, dic vulpi illi: petat sibi signum a Dómino in profúndum." Habet enim vulpis fóveam, sed in inférnum quoque si descénderit, adest qui comprehéndat sapiéntes in astútia sua. Itémque : "Vade, ait Dóminus, dic vólucri illi: petat sibi signum in excélsum supra." Habet enim vólucris nidum; sed et si in cælum ascénderit, illic est qui, supérbis resístens, própria calcat virtúte superbórum et sublímium colla.\\
\\
Resp 2 resp-attenditepopulemeus-CROCHU.gabc  \\
\\
Verúmtamen dissímulat ille potestátis excélsæ, seu incomprehensíbilis profunditátis sapiéntiæ qu\'{æ}rere signum; et proptérea signum bonitátis et caritátis dómui David Dóminus ipse promíttit, ut quos nec potéstas, nec sapiéntia térruit, allídat saltem exhibítio caritátis. Potest tamen in eo quod ait:
\emph{In profúndum inférni,} étiam cáritas ipsa, qua maiórem nemo hábuit, ut in inférnum quoque pro amícis moriéndo descénderet, non immérito designári; ut præcipiátur Achaz vel in excélsum regnántis expavéscere maiestátem, vel descendéntis ad ínferos amplécti caritátem.\\
\\
Moléstus est ergo non solum homínibus, sed étiam Deo, quisquis nec maiestátem cógitat in timóre, nec caritátem cum amóre meditátur: 
\emph{Propter hoc, inquit, dabit Dóminus ipse vobis signum,}
	in quo maniféste et maiéstas, et cáritas innotéscat.
	\emph{Ecce virgo concípiet et páriet fílium, et vocábitur nomen eius Emmánuel,}
quod interpretátur Nobíscum Deus. Noli fúgere, Adam, quia nobíscum Deus. Nobíscum carnis similitúdine, nobíscum utilitáte : propter nos venit, tamquam unus ex nobis, símilis nobis, passíbilis.\\
\\
Resp 3   resp-ecceradixjesse-CROCHU-cumdox.gabc


\end{document}