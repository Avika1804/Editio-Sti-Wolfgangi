\documentclass[options]{article}
\begin{document}
	Incipit Homilía auctóris s\'{æ}culi secúndi
	\begin{flushright}
		(Cap 1, 1—2, 7: Funk 1, 145-149)
		
	\end{flushright}
	Fratres, ita sentíre nos opórtet de Iesu Christo, tamquam de Deo, tamquam de iúdice vivórum et mortuórum; nec decet nos humília sentíre de salúte nostra. Dum enim humíliter sentímus de illo, parva étiam nos acceptúros sperámus; quique hæc quasi tenúia áudiunt, peccant et nos peccámus nesciéntes unde vocáti simus et a quo et in quem locum et quanta sustinúerit Iesus Christus pati propter nos. \\
	 Quam ígitur nos ei dábimus remuneratiónem aut quem fructum dignum illo, quem nobis ipse dedit? Quanta vero ei debémus benefícia? Nam lucem nobis largítus est, tamquam Pater fílios nos appellávit, pereúntes nos servávit. Qualem ígitur laudem ipsi tribuémus aut mercédem remuneratiónis, qua compensémus quæ accépimus? qui mente erámus débiles, adorántes lápides et ligna, aurum et argéntum et æs, ópera hóminum; et tota vita nostra nihil áliud erat quam mors. Obscuritáte ígitur circúmdati et visum tali calígine plenum habéntes, óculos recuperávimus, eam nébulam, qua cingebámur, illíus voluntáte deponéntes.\\
	 \\
	 resp-aspicedominedesede-CROCHU.gabc\\
	 \\
	   Nam miserátus est nos et viscéribus commótus salvos fecit, cum spectásset in nobis multum errórem atque intéritum, nec ullam nos habére spem salútis nisi eam, quæ ab ipso est. Vocávit enim nos, qui non erámus, et vóluit e níhilo esse nos. \\
	   \emph{Lætáre stérilis, quæ non paris; erúmpe et clama, quæ non párturis; quóniam multi fílii desértæ magis quam eius quæ habet virum.}
	   Quod dixit: \emph{Lætáre stérilis, quæ non paris,}
	    nos índicat; stérilis enim erat Ecclésia nostra, ántequam ei dati essent fílii. Quod vero dixit: 
	    \emph{Clama, quæ non párturis,}
	    hoc dicit: preces nostras plane ad Deum referámus, non (parturiéntium instar) deficiéntes. Quod autem dixit: 
	    \emph{Quia multi fílii desértæ magis quam eius quæ habet virum;}
	    id dixit, quóniam pópulus noster desértus esse videbátur et Deo orbátus; nunc vero, cum crédimus, plures facti sumus iis, qui Deum habére censebántur. \\
	    \\
	    resp-civitatemistamtucircumda-CROCHU.gabc\\
	    \\
	     Alia quoque Scriptúra ait: 
	    \emph{Non veni vocáre iustos, sed peccatóres}
	     Hoc dicit, quod débeat pereúntes serváre. Id enim magnum et admirábile est: fulcíre non quæ stant, sed quæ cadunt. Sic et Christus serváre vóluit pereúntia et multos servávit, véniens vocánsque nos iam pereúntes.\\
	     \\
	     resp-quicaelorumcontinesthronos-CROCHU-cumdox.gabc
	   
\end{document}