\documentclass[options]{article}
\begin{document}
	Ex Oratiónibus sancti Gregórii Nazianzéni epíscopi
	\begin{flushright}
		(Or. 7, in laudem Cæsarii fratris, 23-24: PG 35, 786-787)
	\end{flushright}
\emph{Quid est homo, quod memor es eius?}
Quodnam hoc novum circum me mystérium? Parvus sum et magnus, húmilis et excélsus, mortális et immortális, terrénus et cæléstis. Opórtet me cum Christo sepelíri, cum Christo resúrgere, Christi coherédem esse, fílium Dei fíeri atque ádeo Deum ipsum. \\\\
 Hoc nobis magnum illud mystérium desígnat: hoc nobis Deus, qui nostra causa humanitátem suscépit ac pauper factus est, ut iacéntem carnem erígeret et incolumitátem imágini afférret, hominémque instauráret, ut omnes unum efficiámur in Christo, qui perfécte factus est in ómnibus nobis ómnia quæcúmque ipse est; ut iam non simus
  \emph{másculus et fémina, bárbarus et Scytha, servus et liber,}
  quæ sunt carnis insígnia et discrímina, sed solam Dei, a quo et ob quem creáti sumus, notam in nobis gerámus, tantum ab eo informáti et impréssi, ut ex ipso solo agnoscámus.\\\\
  
    Atque útinam quidem simus quod sperámus, secúndum magnam munífici Dei benignitátem; qui parva petens, máxima iis, qui sincéro ánimi afféctu eum amant, et nunc et in futúro ævo largítur; pro nostra erga ipsum caritáte et spe,
    \emph{ómnia feréntes, ómnia sustinéntes;}
    propter ómnia grátias agéntes (quandóquidem hæc quoque pers\'{æ}pe salútis arma esse verbum novit), nostras et eórum, qui, tamquam in commúni via, paratióres ad hospítium prius pervenérunt, ánimas ipsi commendántes. \\
    \\
    resp-adaperiatdominus-CROCHU.gabc\\
    \\
      O ómnium Dómine et efféctor ac præcípue huius figménti! O Deus tuórum hóminum et Pater ac gubernátor! O vitæ et mortis árbiter! O nostrárum animárum custos et benefáctor! O qui ómnia facis, et tempestíve, atque, ut ipse pro sapiéntiæ tuæ et administratiónis altitúdine nosti, artífice Verbo transmútas, nunc quidem Cæsárium, discéssus nostri primítias, quæso, súscipe. \\
      \\
       Nos vero quoque opportúno témpore súscipe, támdiu in carne vitam nostram moderátus, quámdiu conducíbile fúerit; et quidem súscipe ob metum tuum parátos et non turbátos, neque in extrémo die terga verténtes atque invíto ánimo, quemádmodum solent qui mundo et carni addícti sunt, hinc abstráctos et avúlsos, sed prompte et alácriter ad beátam illam et long\'{æ}vam vitam proficiscéntes, quæ est in Christo Iesu Dómino nostro, cui glória in s\'{æ}cula sæculórum. Amen.
    
    
    

\end{document}