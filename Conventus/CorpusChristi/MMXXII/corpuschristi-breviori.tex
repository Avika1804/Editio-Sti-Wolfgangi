\newcommand{\titulus}{\nomenFesti{In Festo Sanctissimi Corporis Christi.}}
\newcommand{\festum}{Corpus Christi}
\newcommand{\aequus}{Corpus Christi}
\newcommand{\festumveldominica}{Corpus Christi}
\newcommand{\solemnis}{Corpus Christi}
\newcommand{\oratio}{\noindent Orémus. 

\noindent Deus, qui nobis sub Sacraménto mirábili passiónis tuæ memóriam reliquísti: \gredagger{} tríbue, quǽsumus, ita nos Córporis, et Sánguinis tui sacra mystéria venerári; \grestar{} ut redemptiónis tuæ fructum in nobis iúgiter sentiámus.

\pars{Pro pace in Ucraina.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{Ex. 24, 1-4}

\noindent De libro Exodi.

\noindent In diébus illis: Dixit Dóminus Móysi: «Ascénde ad Dóminum, tu et Aaron, Nadab et Abiu et septuagínta senes ex Israel, et adorábitis procul. Solúsque Móyses ascéndet ad Dóminum, et illi non appropinquábunt, nec pópulus ascéndet cum eo». Venit ergo Móyses et narrávit plebi ómnia verba Dómini atque iudícia; respondítque omnis pópulus una voce: «Omnia verba Dómini, quæ locútus est, faciémus». Scripsit autem Móyses univérsos sermónes Dómini; et mane consúrgens ædificávit altáre ad radíces montis et duódecim lápides per duódecim tribus Israel.}
\newcommand{\lectioii}{\pars{Lectio II.} \scriptura{Ex. 24, 5-8}

\noindent Misítque iúvenes de fíliis Israel, et obtulérunt holocáusta; immolaverúntque víctimas pacíficas Dómino vítulos. Tulit ítaque Móyses dimídiam partem sánguinis et misit in cratéras; partem autem resíduam respérsit super altáre. Assuménsque volúmen fœ́deris legit, audiénte pópulo, qui dixérunt: «Omnia, quæ locútus est Dóminus, faciémus et érimus obœdiéntes». Ille vero sumptum sánguinem respérsit in pópulum et ait: «Hic est sanguis fœ́deris, quod pépigit Dóminus vobíscum super cunctis sermónibus his».}
\newcommand{\lectioiii}{\pars{Lectio III.} \scriptura{Ex. 24, 9-11}

\noindent Ascenderúntque Móyses et Aaron, Nadab et Abiu et septuagínta de senióribus Israel. Et vidérunt Deum Israel, et sub pédibus eius quasi opus lápidis sapphiríni et quasi ipsum cælum, cum serénum est. Nec in eléctos filiórum Israel misit manum suam; viderúntque Deum et comedérunt ac bibérunt.}
\newcommand{\lectioiv}{\pars{Lectio IV.} \scriptura{Opusculum 57, in festo Corporis Christi, lect. 1-4}

\noindent Ex Opéribus sancti Thomæ de Aquíno presbýteri.

\noindent Unigénitus Dei Fílius, suæ divinitátis volens nos esse partícipes, natúram nostram assúmpsit, ut hómines deos fáceret factus homo.

\noindent Et hoc ínsuper, quod de nostro assúmpsit, totum nobis cóntulit ad salútem. Corpus namque suum pro nostra reconciliatióne in ara crucis hóstiam óbtulit Deo Patri, sánguinem suum fudit in prétium simul et lavácrum; ut redémpti a miserábili servitúte, a peccátis ómnibus mundarémur.

\noindent Ut autem tanti benefícii iugis in nobis manéret memória, corpus suum in cibum, et sánguinem suum in potum, sub spécie panis et vini suméndum fidélibus derelíquit.}
\newcommand{\lectiov}{\pars{Lectio V.}

\noindent O pretiósum et admirándum convívium, salutíferum et omni suavitáte replétum! Quid enim hoc convívio pretiósius esse potest? in quo non carnes vitulórum et hircórum, ut olim in lege, sed nobis Christus suméndus propónitur verus Deus. Quid hoc sacraménto mirabílius?

\noindent Nullum étiam sacraméntum est isto salúbrius, quo purgántur peccáta, virtútes augéntur, et mens ómnium spiritálium charísmatum abundántia impinguátur.

\noindent Offértur in Ecclésia pro vivis et mórtuis, ut ómnibus prosit, quod est pro salúte ómnium institútum.}
\newcommand{\lectiovi}{\pars{Lectio VI.}

\noindent Suavitátem dénique huius sacraménti nullus exprímere súfficit, per quod spiritális dulcédo in suo fonte gustátur; et recólitur memória illíus, quam in sua passióne Christus monstrávit, excellentíssimæ caritátis.

\noindent Unde, ut árctius huius caritátis imménsitas fidélium córdibus infigerétur, in última cena, quando, Pascha cum discípulis celebráto, transitúrus erat de hoc mundo ad Patrem, hoc sacraméntum instítuit, tamquam passiónis suæ memoriále perénne, figurárum véterum impletívum, miraculórum ab ipso factórum máximum, et de sua contristátis abséntia solácium singuláre relíquit.}
\newcommand{\lectiovii}{\pars{Lectio VII.} \scriptura{Lc. 9, 11b-17}

\noindent Léctio sancti Evangélii secúndum Lucam.

\noindent In illo témpore: Loquebátur Iesus turbis de regno Dei, et eos qui cura indigébant sanábat. Et réliqua.

\scriptura{Hom. 24, 4-5 : PG 61,204-205}

\noindent Ex Homíliis sancti Ioánnis Chrysóstomi epíscopi in Epístulam primam ad Corínthios.

\noindent Christus dedit nobis carnes suas ut impleámur, ad maiórem nos amicítiam áttrahens. Accedámus ígitur cum fervóre ad illum, et cum ardénti caritáte, et ne subeámus supplícium. Quanto enim maióra benefícia accepérimus, tanto magis puniémur, cum benefíciis indígni apparébimus. Hoc étiam corpus in præsépi iacens revériti sunt magi. Et viri ímpii ac bárbari pátria domóque relícta, viam eménsi sunt longam, et veniéntes cum timóre et tremóre multo ipsum adoravérunt.}
\newcommand{\lectioviii}{\pars{Lectio VIII.}

\noindent Imitémur saltem bárbaros, nos cælórum cives. Illi namque in præsépe respiciéntes et in tugúrio, et nihil eórum respiciéntes, quæ tu nunc vides, cum tremóre multo accessérunt: tu vero non in præsépe réspicis, sed in altáre; non mulíerem tenéntem, sed sacerdótem astántem, et Spíritum cum ubertáte magna in propósita supervolántem. Non simplíciter hoc ipsum corpus vides, ut illi, sed nosti ipsíus et virtútem et dispensatiónem omnem, et nihil ignóras eórum quæ per ipsum perfécta sunt, cum ómnia initiátus accuráte didíceris. Excitémus ítaque nos ipsos et horreámus, et multo maiórem quam bárbari illi pietátem exhibeámus, ut non témere et inconsideráte accedéntes, ignem in caput nostrum congerámus.}
\newcommand{\lectioix}{\pars{Lectio IX.}

\noindent Hæc autem dico, non ut ne accedámus; sed ne témere accedámus. Sicut enim témere accédere, perículum est: sic his mýsticis cenis non communicáre, fames est et mors. Hæc enim mensa nervi ánimæ nostræ, mentis vínculum, fidúciæ causa, spes, salus, lux, vita est. Si cum hoc sacrifício illo abiérimus, cum fidúcia sacra illa vestíbula adíbimus, quasi quibúsdam áureis armis instrúcti úndique.

\noindent Ecquid futúra dico? Hic nempe tibi terram cælum facit hoc mystérium. Aperi ergo cæli portas et pérspice; immo pótius non cæli, sed cæli cælórum, et tunc vidébis illud quod dictum est. Quod enim illic ómnium pretiosíssimum est, hoc tibi in terra iacens monstrábo. Sicut enim in régia quod ómnium magnificentíssimum est, non muri sunt, non tectum áureum, sed régium corpus in sólio sedens: sic et in cælis régium corpus. Abstérge ígitur ánimam, prǽpara mentem ad horum mysteriórum perceptiónem.}
\newcommand{\laudespsalmusiii}{\pars{Psalmus 3.} \scriptura{Gn. 48, 20}

\vspace{-0.4cm}

\antiphona{III a}{temporalia/ant-pinguisest.gtex}

\scriptura{Psalmus 62.}

\initiumpsalmi{temporalia/ps62-initium-iii-a-auto.gtex}

\input{temporalia/ps62-sinedox.tex}

\rubrica{Hic non dicitur Gloria Patri.}

\vfill
\pagebreak

\scriptura{Psalmus 66.}

\initiumpsalmi{temporalia/ps66-initium-iii-a-auto.gtex}

\input{temporalia/ps66.tex}

\vfill

\antiphona{}{temporalia/ant-pinguisest.gtex}}
\newcommand{\lectiobrevis}{\pars{Lectio Brevis.} \scriptura{Mal. 1, 11}

\noindent Ab ortu solis usque ad occásum magnum est nomen meum in géntibus, et in omni loco sacrificátur et offértur nómini meo oblátio munda, quia magnum nomen meum in géntibus, dicit Dóminus exercítuum.}
\newcommand{\responsoriumbreve}{\pars{Responsorium breve.} \scriptura{Ps. 103, 14-15}

\antiphona{VI}{temporalia/resp-educaspanem.gtex}}
\include{corpusx}
