\newcommand{\titulus}{\nomenFesti{Dominica II post Epiphaniam.}
\celebratio{Semiduplex.}} \newcommand{\tedeumromanum}{Romanum}
\newcommand{\lectioi}{\pars{Lectio I.} \scriptura{Ezech. 1, 1-4}

\noindent Incipit liber Ezechiélis Prophétæ.

\noindent Et factum est in trigésimo anno, in quarto, in quinta mensis, cum essem in médio captivórum iuxta flúvium Chobar, apérti sunt cæli, et vidi visiónes Dei. In quinta mensis, ipse est annus quintus transmigratiónis regis Ióachim, factum est verbum Dómini ad Ezechiélem fílium Buzi sacerdótem, in terra Chaldæórum, secus flumen Chobar: et facta est super eum ibi manus Dómini. Et vidi, et ecce ventus túrbinis veniébat ab Aquilóne, et nubes magna, et ignis invólvens, et splendor in circúitu eius: et de médio eius, quasi spécies eléctri, id est, de médio ignis:}
\newcommand{\responsoriumi}{\pars{Responsorium 1.} \scriptura{\Rbardot{} Is. 6, 1 \Vbardot{} Is. 6, 2; \textbf{H416}}

\vspace{-5mm}

\responsorium{I}{temporalia/resp-vididominumsedentem-CROCHU-sinedox.gtex}{}}
\newcommand{\lectioii}{\pars{Lectio II.} \scriptura{Ezech. 1, 5-9}

\noindent Et in médio eius similitúdo quátuor animálium, et hic aspéctus eórum, similitúdo hóminis in eis. Quátuor fácies uni, et quátuor pennæ uni. Pedes eórum, pedes recti, et planta pedis eórum quasi planta pedis vítuli: et scintíllæ quasi aspéctus æris candéntis. Et manus hóminis sub pennis eórum, in quátuor pártibus: et fácies et pennas per quátuor partes habébant, iunctǽque erant pennæ eórum altérius ad álterum. Non revertebántur cum incéderent, sed unumquódque ante fáciem suam gradiebátur.}
\newcommand{\responsoriumii}{\pars{Responsorium 2.} \scriptura{\Rbardot{} Dan. 9, 18 \Vbardot{} Ps. 79, 2; \textbf{H416}}

\vspace{-5mm}

\responsorium{I}{temporalia/resp-aspicedominedesede-CROCHU.gtex}{}}
\newcommand{\lectioiii}{\pars{Lectio III.} \scriptura{Ezech. 1, 10-12}

\noindent Similitúdo autem vultus eórum, fácies hóminis et fácies leónis a dextris ipsórum quátuor, fácies autem bovis a sinístris ipsórum quátuor, et fácies áquilæ désuper ipsórum quátuor. Fácies eórum et pennæ eórum exténtæ désuper: duæ pennæ singulórum iungebántur, et duæ tegébant córpora eórum: et unumquódque eórum coram fácie sua ambulábat: ubi erat ímpetus spíritus, illuc gradiebántur, nec revertebántur cum ambulárent.}
\newcommand{\responsoriumiii}{\pars{Responsorium 3.} \scriptura{\Rbardot{} Dan. 9, 18 \Vbardot{} Cantor; \textbf{H416}}

\vspace{-5mm}

\responsorium{I}{temporalia/resp-aspicedominequiafactaest-CROCHU-cumdox.gtex}{}}
\newcommand{\lectioiv}{\pars{Lectio IV.} \scriptura{Liber 1, Homilía 2}

\noindent De Expositióne sancti Gregórii Papæ in Ezechiélem Prophétam.

\noindent Usus prophéticæ locutiónis est, ut prius persónam, tempus, locúmque descríbat, et póstmodum dícere mystéria prophetíæ incípiat; quátenus ad veritátem solídius ostendéndam, ante, históriæ radícem figat, et post, fructus spíritus per signa et allegorías próferat. Ezéchiel ítaque ætátis suæ tempus índicat, dicens: Et factum est in trigésimo anno, in quarto mense, in quinta mensis. Locum quoque denúntians, adiúngit: Cum essem in médio captivórum iuxta flumen Chobar, apérti sunt cæli, et vidi visiónes Dei. Tempus étiam insínuat, subdens, In quinta mensis, ipse est annus quintus transmigratiónis regis Ióachin. Qui ut bene persónam índicet, étiam genus narrat, cum súbditur: Et factum est verbum Dómini ad Ezechiélem, fílium Buzi, sacerdótem.}
\newcommand{\responsoriumiv}{\pars{Responsorium 4.} \scriptura{\Rbardot{} Is. 62, 6 \Vbardot{} ibid. 66, 19; \textbf{H417}}

\vspace{-5mm}

\responsorium{VI}{temporalia/resp-supermurostuos-CROCHU.gtex}{}}
\newcommand{\lectiov}{\pars{Lectio V.}

\noindent Sed prima quǽstio nobis óritur, cur is qui nihil adhuc díxerat, ita exórsus est dicens: Et factum est in trigésimo anno. Et, namque sermo coniunctiónis est: et scimus quia non coniúngitur sermo súbsequens, nisi sermóni præcedénti. Qui ígitur nihil díxerat, cur dicit, Et factum est: cum non sit sermo, cui hoc quod íncipit, subiúngat? Qua in re intuéndum est, quia sicut nos corporália, sic prophétæ sensu spiritália aspíciunt; eísque et illa sunt præséntia, quæ nostræ ignorántiæ abséntia vidéntur. Unde fit, ut in mente prophetárum ita coniúncta sint exterióribus interióra, quátenus simul útraque vídeant, simúlque in eis fiat et intus verbum quod áudiunt, et foris quod dicunt.}
\newcommand{\responsoriumv}{\pars{Responsorium 5.} \scriptura{\Rbardot{} Zach. 2, 5.9 \Vbardot{} Dan. 3, 43; \textbf{H417}}

\vspace{-5mm}

\responsorium{VIII}{temporalia/resp-murotuoinexpugnabili-CROCHU.gtex}{}}
\newcommand{\lectiovi}{\pars{Lectio VI.}

\noindent Patet ígitur causa, cur qui nihil díxerat, inchoávit dicens: Et factum est in trigésimo anno: quia hoc verbum quod foris prótulit, illi verbo quod intus audíerat, coniúnxit. Continuávit ergo verba quæ prótulit visióni íntimæ, et idcírco íncipit dicens, Et factum est. Subiúnxit enim hoc quod extérius loqui ínchoat; ac si et illud foris sit, quod intus vidit. Hoc autem quod dícitur, quia in trigésimo anno spíritum prophetíæ accéperit, índicat áliquid nobis considerándum; vidélicet quia iuxta ratiónis usum, doctrínæ sermo non súppetit, nisi in ætáte perfécta. Unde et ipse Dóminus anno duodécimo ætátis suæ in médio doctórum in templo sedens, non docens sed intérrogans vóluit inveníri.}
\newcommand{\responsoriumvi}{\pars{Responsorium 6.} \scriptura{\Rbardot{} Ier. 14, 19.20 \Vbardot{} Bar. 2, 12; \textbf{H417}}

\vspace{-5mm}

\responsorium{VIII}{temporalia/resp-sustinuimuspacemetnonvenit-CROCHU-cumdox.gtex}{}}
\newcommand{\lectiovii}{\pars{Lectio VII.} \scriptura{Mt. 22, 15-21}

\noindent Léctio sancti Evangélii secúndum Matthǽum.

\noindent In illo témpore: Abeúntes pharisǽi consílium iniérunt ut cáperent Iesum in sermóne. Et réliqua.

\scriptura{Comment. in Matth. can. 23}

\noindent Homilía sancti Hilárii Epíscopi.

\noindent Frequénter pharisǽi commovéntur, et occasiónem insimulándi eum habére ex prætéritis non possunt. Cádere enim vítium in gesta eius et dicta non póterat; sed de malítiæ afféctu, in omnem se inquisitiónem reperiúndæ accusatiónis exténdunt. Namque a sǽculi vítiis, atque a superstitiónibus humanárum religiónum, univérsos ad spem regni cæléstis vocábat. Igitur an violáret sǽculi potestátem, de propósitæ interrogatiónis condicióne perténtant; an vidélicet reddi tribútum Cǽsari oportéret.}
\newcommand{\responsoriumvii}{\pars{Responsorium 7.} \scriptura{\Rbardot{} Is. 19, 25 \Vbardot{} Ps. 32, 12; \textbf{H418}}

\vspace{-5mm}

\responsorium{VIII}{temporalia/resp-laudabilispopulus-CROCHU.gtex}{}}
\newcommand{\lectioviii}{\pars{Lectio VIII.}

\noindent Qui intérna cognitiónum secréta cognóscens (Deus enim nihil eórum quæ intra hóminem sunt abscónsa, non speculátur) afférri sibi denárium iussit, et quæsívit cuius et inscríptio esset et forma. Pharisǽi respondérunt: Cǽsaris eam esse. Quibus ait: Cǽsari redhibénda esse quæ Cǽsaris sunt; Deo autem reddénda esse, quæ Dei sunt. O plenam miráculi responsiónem, et perféctam dicti cæléstis absolutiónem! Ita ómnia inter contémptum sǽculi, et contuméliam lædéndi Cǽsaris temperávit, ut curis ómnibus et offíciis humánis devótas Deo mentes absólveret, cum Cǽsari quæ eius essent, reddénda decérnit.}
\newcommand{\responsoriumviii}{\pars{Responsorium 8.} \scriptura{\Rbardot{} Is. 6, 3 \Vbardot{} Io. 5, 7; \textbf{Bud.\textsuperscript{118} 111v.}}

\vspace{-5mm}

\responsorium{I}{temporalia/resp-duoseraphim-cumdox.gtex}{}}
\newcommand{\lectioix}{\pars{Lectio IX.}

\noindent Si enim nihil eius penes nos reséderit, conditióne reddéndi ei quæ sua sunt, non tenébimur. Porro autem si rebus illíus incubámus, si iure potestátis eius útimur, et nos tamquam mercenários aliéni patrimónii procuratióni subiícimus; extra querélam iniúriæ est, Cǽsari redhibéri quod Cǽsaris est, Deo autem quæ eius sunt própria, réddere nos oportére, corpus, ánimam, voluntátem. Ab eo enim hæc profécta atque aucta retinémus: proínde condígnum est, ut ei se totum reddant, cui debére se récolunt et oríginem et proféctum.}
\newcommand{\benedictus}{\pars{Canticum Zachariæ.} \scriptura{Mt. 23, 9.10; \textbf{H152}}

\vspace{-6mm}

{
\grechangedim{interwordspacetext}{0.18 cm plus 0.15 cm minus 0.05 cm}{scalable}%
\antiphona{II D}{temporalia/ant-unusestenim.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}

\vspace{-2mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-iisoll-D-auto.gtex}

%\vspace{-1.5mm}

\input{temporalia/benedictus-XI.tex} \Abardot{}

\vspace{-10mm}}
\newcommand{\magnificatii}{\pars{Canticum B. Mariæ V.} \scriptura{Mt. 23, 11.12; \textbf{H152}}

\vspace{-4mm}

{
\grechangedim{interwordspacetext}{0.18 cm plus 0.15 cm minus 0.05 cm}{scalable}%
\antiphona{VIII G}{temporalia/ant-quimajor.gtex}
\grechangedim{interwordspacetext}{0.22 cm plus 0.15 cm minus 0.05 cm}{scalable}%
}

%\vspace{-3mm}

\scriptura{Lc. 1, 46-55}

%\vspace{-2mm}

\cantusSineNeumas
\initiumpsalmi{temporalia/magnificat-initium-viiisoll-G.gtex}

%\vspace{-1.5mm}

\input{temporalia/magnificat-X.tex} \Abardot{}}
\include{hebdomadaii}
\include{dominica}
