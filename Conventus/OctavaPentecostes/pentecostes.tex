\newcommand{\titulus}{\nomenFesti{In Festo Pentecostes.}
\celebratio{Duplex 1. classis.}}
\newcommand{\festum}{Pentecostes}
\newcommand{\festumveldominica}{Pentecostes}
\newcommand{\lectioi}{\pars{Lectio I.} \scriptura{Io. 14, 23-31}

\noindent Léctio sancti Evangélii secúndum Ioánnem.

\noindent In illo témpore: Dixit Iesus discípulis suis: Si quis díligit me, sermónem meum servábit, et Pater meus díliget eum, et ad eum veniémus, et mansiónem apud eum faciémus. Et réliqua.

\scriptura{Homilia 30. in Evang.}

\noindent Homilía sancti Gregórii Papæ.

\noindent Libet, fratres caríssimi, evangelicæ verba lectiónis sub brevitate transcúrrere, ut post diutius liceat in contemplatióne tantæ solemnitátis immorari. Hódie namque Spíritus Sanctus repentino sónitu super discípulos venit, mentesque carnalium in sui amórem permutávit, et foris apparéntibus linguis igneis, intus facta sunt corda flammántia; quia dum Deum in ignis visióne suscepérunt, per amórem suáviter arsérunt. Ipse namque Spíritus Sanctus amor est: unde et Ioánnes dicit Deus cáritas est. Qui ergo mente integra Deum desíderat, profecto iam habet, quem amat. Neque enim quisquam posset Deum dilígere, si eum quem díligit, non habéret.}
\newcommand{\lectioii}{\pars{Lectio II.} \scriptura{Homilia 30. in Evang.}

\noindent Sed ecce, si unusquísque vestrum requirátur an diligat Deum: tota fiducia et secura mente respondet, Diligo. In ipso autem lectiónis exordio audístis quid Véritas dicit: Si quis díligit me, sermónem meum servábit. Probátio ergo dilectiónis, exhibítio est operis. Hinc in epistola sua idem Ioánnes dicit: Qui dicit: Diligo Deum, et mandáta eius non custódit, mendax est. Vere étenim Deum dilígimus et mandáta eius custodímus, si nos a nostris voluptátibus coarctamus. Nam qui adhuc per illicita desidéria diffluit, profecto Deum non amat: quia ei in sua voluntáte contradicit.}
\newcommand{\lectioiii}{\pars{Lectio III.} \scriptura{Homilia 30. in Evang.}

\noindent Et Pater meus diliget eum, et ad eum veniemus, et mansiónem apud eum faciémus. Pensate, fratres caríssimi, quanta sit ista dígnitas, habére in cordis hospítio advéntum Dei. Certe, si domum nostram quisquam dives aut præpotens amícus intraret, omni festinántia domus tota mundarétur, ne quid fortásse esset, quod óculos amíci intrántis offenderet. Tergat ergo sordes pravi operis, qui Deo præparat domum mentis. Sed vidéte quid Véritas dicat: Veniemus, et mansiónem apud eum faciémus. In quorúmdam étenim corda venit, et mansiónem non facit: quia, per compunctiónem quidem, Dei respectum percipiunt, sed tentatiónis témpore hoc ipsum quo compúncti fúerant, obliviscúntur; sicque ad perpetranda peccáta redeunt, ac si hæc minime planxíssent.}
\include{octavapentecostes}
