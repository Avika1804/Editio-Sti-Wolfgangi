\newcommand{\oratio}{\pars{Oratio.}

\noindent Deus, qui humánam natúram supra primæ oríginis réparas dignitátem, réspice ad pietátis tuæ ineffábile sacraméntum, ut, quos regeneratiónis mystério dignátus es innováre, in his dona tuæ perpétuæ grátiæ benedictionísque consérves.

\pars{Pro pace in Ucraina.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{Ap. 15, 5-8; 16, 1-8}

\noindent De libro Apocalýpsis beáti Ioánnis Apóstoli.

\noindent Ego Ioánnes vidi: et apértum est templum tabernáculi testimónii in cælo, et exiérunt septem ángeli habéntes septem plagas de templo, vestíti lino mundo cándido et præcíncti circa péctora zonis áureis. Et unus ex quáttuor animálibus dedit septem ángelis septem phíalas áureas plenas iracúndiæ Dei vivéntis in sǽcula sæculórum. Et implétum est templum fumo de glória Dei et de virtúte eius, et nemo póterat introíre in templum, donec consummaréntur septem plagæ septem angelórum.

\noindent Et audívi vocem magnam de templo dicéntem septem ángelis: «Ite et effúndite septem phíalas iræ Dei in terram».

\noindent Et ábiit primus et effúdit phíalam suam in terram; et factum est vulnus sævum ac péssimum in hómines, qui habébant charactérem béstiæ, et eos, qui adorábant imáginem eius.

\noindent Et secúndus effúdit phíalam suam in mare; et factus est sanguis tamquam mórtui, et omnis ánima vivens mórtua est, quæ est in mari.

\noindent Et tértius effúdit phíalam suam in flúmina et in fontes aquárum; et factus est sanguis. Et audívi ángelum aquárum dicéntem: «Iustus es, qui es et qui eras, Sanctus, quia hæc iudicásti, quia sánguinem sanctórum et prophetárum fudérunt, et sánguinem eis dedísti bíbere: digni sunt!». Et audívi altáre dicens: «Etiam, Dómine, Deus omnípotens, vera et iusta iudícia tua!».

\noindent Et quartus effúdit phíalam suam in solem; et datum est illi æstu affícere hómines in igne. Et æstuavérunt hómines æstu magno et blasphemavérunt nomen Dei habéntis potestátem super has plagas, et non egérunt pæniténtiam, ut darent illi glóriam.}
\newcommand{\responsoriumi}{\pars{Responsorium 1.} \scriptura{\Rbardot{} Sap. 18, 24 \Vbardot{} Sir. 45, 14; \textbf{H249}}

\vspace{-5mm}

\responsorium{III}{temporalia/resp-indiademate-CROCHU.gtex}{}}
\newcommand{\lectioii}{\pars{Lectio II.} \scriptura{Ap. 16, 10-21}

\noindent Et quintus effúdit phíalam suam super thronum béstiæ; et factum est regnum eius tenebrósum, et commanducavérunt linguas suas præ dolóre et blasphemavérunt Deum cæli præ dolóribus suis et vulnéribus suis et non egérunt pæniténtiam ex opéribus suis.

\noindent Et sextus effúdit phíalam suam super flumen illud magnum Euphráten; et exsiccáta est aqua eius, ut præpararétur via régibus, qui sunt ab ortu solis. Et vidi de ore dracónis et de ore béstiæ et de ore pseudoprophétæ spíritus tres immúndos velut ranas: sunt enim spíritus dæmoniórum faciéntes signa, qui procédunt ad reges univérsi orbis congregáre illos in prœ́lium diéi magni Dei omnipoténtis.

\noindent Ecce vénio sicut fur. Beátus, qui vígilat et custódit vestiménta sua, ne nudus ámbulet, et vídeant turpitúdinem eius.

\noindent Et congregávit illos in locum, qui vocátur hebráice Harmágedon.

\noindent Et séptimus effúdit phíalam suam in áerem; et exívit vox magna de templo a throno dicens: «Factum est!». Et facta sunt fúlgura et voces et tonítrua, et terræmótus factus est magnus, qualis numquam fuit, ex quo homo fuit super terram, talis terræmótus sic magnus. Et facta est cívitas magna in tres partes, et civitátes géntium cecidérunt. Et Bábylon magna venit in memóriam ante Deum dare ei cálicem vini indignatiónis iræ eius. Et omnis ínsula fugit, et montes non sunt invénti. Et grando magna sicut taléntum descéndit de cælo in hómines; et blasphemavérunt hómines Deum propter plagam grándinis, quóniam magna est plaga eius nimis.}
\newcommand{\responsoriumii}{\pars{Responsorium 2.} \scriptura{\Rbardot{} Dt. 31, 19 \Vbardot{} Ps. 106, 8; \textbf{H249}}

\vspace{-5mm}

\responsorium{III}{temporalia/resp-docetefiliosvestros-CROCHU.gtex}{}}
\newcommand{\lectioiii}{\pars{Lectio III.} \scriptura{Tract. 65, 1-3: CCL 36, 490-492}

\noindent Ex Tractátibus sancti Augustíni epíscopi in Ioánnem.

\noindent Dóminus Iesus mandátum novum se discípulis suis dare testátur, ut díligant ínvicem: \emph{Mandátum,} inquit, \emph{novum do vobis, ut diligátis ínvicem.}

\noindent Nonne iam erat hoc mandátum in antíqua Dei lege, ubi scriptum est: \emph{Díliges próximum tuum tamquam teípsum?} Cur ergo novum appellátur a Dómino, quod tam vetus esse convíncitur? An ídeo est mandátum novum, quia, exúto vétere, índuit nos hóminem novum? Innovat quippe audiéntem, vel pótius obœdiéntem, non omnis, sed ista diléctio, quam Dóminus ut a carnáli dilectióne distíngueret, áddidit: \emph{Sicut diléxi vos.}

\noindent Diléctio ista nos ínnovat, ut simus hómines novi, herédes testaménti novi, cantatóres cántici novi. Hæc diléctio, fratres caríssimi, antíquos étiam tunc iustos, tunc patriárchas et prophétas, sicut póstea beátos Apóstolos innovávit, ipsa et nunc ínnovat gentes, et ex univérso génere humáno, quod diffúnditur toto orbe terrárum, facit et cólligit pópulum novum, corpus novæ nuptæ Fílii Dei unigéniti sponsæ, de qua dícitur in Cántico canticórum: \emph{Quæ est ista, quæ ascéndit dealbáta?} útique dealbáta, quia innováta; unde, nisi mandáto novo?

\noindent Propter quod pro ínvicem sollícita sunt membra in ea; \emph{et si pátitur unum membrum, compatiúntur ómnia membra, et si glorificátur unum membrum, congáudent ómnia membra.} Audiunt enim, atque custódiunt: \emph{Mandátum novum do vobis, ut vos ínvicem diligátis,} non sicut se díligunt qui corrúmpunt, nec sicut se díligunt hómines, quóniam hómines sunt; sed sicut se díligunt quóniam dii sunt et fílii Altíssimi omnes, ut sint Fílio eius único fratres, ea dilectióne ínvicem diligéntes, qua ipse diléxit eos, perductúrus eos ad illum finem qui suffíciat eis, ubi satiétur in bonis desidérium eórum. Tunc enim áliquid desidério non déerit, quando ómnia in ómnibus Deus erit.

\noindent Hanc dilectiónem nobis donat ipse qui ait: \emph{Sicut diléxi vos, ut et vos diligátis ínvicem.} Ad hoc ergo nos diléxit, ut et nos diligámus ínvicem; hoc nobis cónferens diligéndo nos, ut mútua dilectióne constringámur inter nos, et tam dulci vínculo conéxis membris corpus tanti cápitis simus.}
\newcommand{\responsoriumiii}{\pars{Responsorium 3.} \scriptura{\Rbardot{} Cf. 1 Chr. 13, 8 \Vbardot{} Ps. 98, 6; \textbf{H248}}

\vspace{-5mm}

\responsorium{VI}{temporalia/resp-decantabatpopulus-CROCHU-cumdox.gtex}{}}
\newcommand{\benedictus}{\pars{Canticum Zachariæ.} \scriptura{Lc. 6, 40}

\vspace{-4mm}

\antiphona{I d}{temporalia/ant-nonestdiscipulus.gtex}

%\vspace{-3mm}

\scriptura{Lc. 1, 68-79}

%\vspace{-2mm}

\initiumpsalmi{temporalia/benedictus-initium-i-d-auto.gtex}

%\vspace{-1.5mm}

\input{temporalia/benedictus-i-d.tex} \Abardot{}}
\newcommand{\preces}{\noindent Christo, vírginum sponso et corónæ, lætis vócibus iubilémus~\gredagger{} et devóte eum exorémus, dicéntes:

\Rbardot{} Iesu, coróna vírginum, audi nos.

\noindent Christe, quem sanctæ vírgines ut únicum sponsum dilexérunt,~\gredagger{} concéde ut nihil a tua caritáte nos séparet.

\Rbardot{} Iesu, coróna vírginum, audi nos.

\noindent Qui Maríam, matrem tuam, regínam vírginum coronásti,~\gredagger{} da nos, eius intercessióne, cordis puritáte tibi iúgiter famulári.

\Rbardot{} Iesu, coróna vírginum, audi nos.

\noindent Per intercessiónem ancillárum tuárum, quæ íntegro et indivíso corde semper de te sollícitæ fuérunt, ut essent sanctæ córpore et spíritu,~\gredagger{} præsta ut figúra huius mundi, quæ prǽterit, nos a te numquam ábstrahat.

\Rbardot{} Iesu, coróna vírginum, audi nos.

\noindent Dómine Iesu, sponse, quem vírgines sapiéntes adventúrum exspectábant,~\gredagger{} concéde nobis, ut in spe vigilántes te præstolémur.

\Rbardot{} Iesu, coróna vírginum, audi nos.

\noindent Per intercessiónem sanctæ N., quæ virgo fuit sápiens et de número prudéntum,~\gredagger{} præsta nobis innocéntiam vitæ et sapiéntiam.

\Rbardot{} Iesu, coróna vírginum, audi nos.}
\include{hebdomadaiv}
\include{feriav}
