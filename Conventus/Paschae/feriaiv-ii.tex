\newcommand{\oratio}{\pars{Oratio.}

\noindent Annua recoléntes mystéria, quibus per renovátam oríginis dignitátem humána substántia spem resurrectiónis accépit, cleméntiam tuam, Dómine, supplíciter exorámus, ut, quod fide recólimus, perpétua dilectióne capiámus.

\pars{Pro commemoratione S. Pii V, Papæ.} \scriptura{Eccli. 50, 1; 44, 16.17; \textbf{H380}}

\vspace{-4mm}

\antiphona{VII c}{temporalia/ant-eccesacerdosmagnus-tp.gtex}

\vfill

\noindent Deus, qui in Ecclésia tua beátum Pium, papam, ad fidem tuéndam ac te dígnius coléndum próvidus excitásti, da nobis, ipso intercedénte, vívida fide ac fructuósa caritáte mysteriórum tuórum esse partícipes.

\pars{Pro pace in universo mundo.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{Ap. 2, 12-29}

\noindent De libro Apocalýpsis beáti Ioánnis apóstoli.

\noindent Ego Ioánnes audívi Dóminum dicéntem mihi:

\noindent Angelo ecclésiæ, quæ est Pérgami, scribe:

\noindent Hæc dicit, qui habet romphǽam ancípitem acútam: Scio, ubi hábitas, ubi thronus est Sátanæ, et tenes nomen meum et non negásti fidem meam et in diébus Antípas, testis meus fidélis, qui occísus est apud vos, ubi Sátanas hábitat. Sed hábeo advérsus te pauca, quia habes illic tenéntes doctrínam Bálaam, qui docébat Balac míttere scándalum coram fíliis Israel, édere idolothýta et fornicári; ita habes et tu tenéntes doctrínam Nicolaitárum simíliter. Ergo pæniténtiam age; si quo minus, vénio tibi cito et pugnábo cum illis in gládio oris mei.

\noindent Qui habet aurem, áudiat quid Spíritus dicat ecclésiis. Vincénti dabo ei de manna abscóndito et dabo illi cálculum cándidum, et in cálculo nomen novum scriptum, quod nemo scit, nisi qui áccipit.

\noindent {\color{gray} Et ángelo ecclésiæ, quæ est Thyatíræ, scribe:

\noindent Hæc dicit Fílius Dei, qui habet óculos ut flammam ignis, et pedes eius símiles orichálco: Novi ópera tua et caritátem et fidem et ministérium et patiéntiam tuam et ópera tua novíssima plura prióribus. Sed hábeo advérsus te, quia permíttis mulíerem Iézabel, quæ se dicit prophetíssam, et docet et sedúcit servos meos fornicári et manducáre idolothýta. Et dedi illi tempus, ut pæniténtiam ágeret, et non vult pænitéri a fornicatióne sua. Ecce mitto eam in lectum et, qui mœchántur cum ea, in tribulatiónem magnam, nisi pæniténtiam égerint ab opéribus eius. Et fílios eius interfíciam in morte, et scient omnes ecclésiæ quia ego sum scrutans renes et corda, et dabo unicuíque vestrum secúndum ópera vestra. Vobis autem dico céteris, qui Thyatíræ estis, quicúmque non habent doctrínam hanc, qui non cognovérunt altitúdines Sátanæ, quemádmodum dicunt, non mittam super vos áliud pondus; tamen id, quod habétis, tenéte, donec véniam. Et, qui vícerit et qui custodíerit usque in finem ópera mea, dabo illi potestátem super gentes, et \emph{reget illas in virga férrea, tamquam vasa fictília confringéntur,} sicut et ego accépi a Patre meo, et dabo illi stellam matutínam. Qui habet aurem, áudiat quid Spíritus dicat ecclésiis.}}
\newcommand{\responsoriumi}{\pars{Responsorium 1.} \scriptura{\Rbardot{} Rom. 6, 9}

\vspace{-5mm}

\responsorium{IV}{temporalia/resp-christusresurgensexmortuis.gtex}{}

\rubrica{vel ad libitum:}

\vspace{3mm}

\pars{Responsorium 1.} \scriptura{\Rbardot{} Aug. Serm. 362; \Vbardot{} ibid. Enarr. in Psalmos: Ps: 102, sermo 2; \textbf{H203}}

\vspace{-5mm}

\responsorium{II}{temporalia/resp-christusresurgens.gtex}{}}
\newcommand{\lectioii}{\pars{Lectio II.} \scriptura{Sermo 12, De Passione, 3. 6-7: PL 54, 355-357}

\noindent Ex Sermónibus sancti Leónis Magni papæ.

\noindent Non est dúbium, dilectíssimi, natúram humánam in tantam conexiónem a Fílio Dei esse suscéptam, ut non solum in illo hómine, qui est primogénitus totíus creatúræ, sed étiam in ómnibus sanctis suis unus idémque sit Christus; et sicut a membris caput, ita a cápite membra dívidi non possint.

\noindent Quamvis enim non istíus vitæ sit, sed ætérnæ, ut sit Deus ómnia in ómnibus; tamen étiam modo templi sui, quod est Ecclésia, indivísus habitátor est, secúndum quod ipse promísit, dicens: \emph{Ecce ego vobíscum sum ómnibus diébus usque ad consummatiónem sǽculi.}

\noindent Omnia ígitur quæ Dei Fílius ad reconciliatiónem mundi et fecit et dócuit, non in história tantum præteritórum nóvimus, sed étiam in præséntium óperum virtúte sentímus.

\noindent Ipse est, qui, de Spíritu Sancto ex Matre éditus Vírgine, incontaminátam Ecclésiam suam eádem inspiratióne fecúndat, ut per baptísmatis partum innumerábilis filiórum Dei multitúdo gignátur, de quibus dícitur: \emph{Qui non ex sanguínibus, neque ex voluntáte carnis, neque ex voluntáte viri, sed ex Deo nati sunt.}}
\newcommand{\responsoriumii}{\pars{Responsorium 2.} \scriptura{\Rbardot{} I Cor. 5, 7.8; \Vbardot{} ibid., 8; \textbf{H235}}

\vspace{-5mm}

\responsorium{I}{temporalia/resp-expurgate-CROCHU.gtex}{}}
\newcommand{\lectioiii}{\pars{Lectio III.}

\noindent Ipse est, in quo semen Abrahæ totíus mundi adoptióne benedícitur; et fit patriárcha géntium pater, dum promissiónis fílii fide, non carne nascúntur.

\noindent Ipse est qui, nullíus gentis exceptiónem fáciens, de omni natióne quæ sub cælo est unum sanctárum óvium éfficit gregem, et cotídie implet quod promíserat, dicens: \emph{Hábeo et álias oves, quæ non sunt ex hoc ovíli, et illas opórtet me addúcere, et vocem meam áudient, et erit unus grex et unus pastor.}

\noindent Quamvis enim beáto Petro principáliter dicat, \emph{Pasce oves meas,} ab uno tamen Dómino ipsa ómnium régitur cura pastórum, et veniéntes ad petram tam lætis tamque irríguis páscuis alit, ut innúmeræ oves, dilectiónis pinguédine roborátæ, sicut bonus pastor dignátus est pro óvibus suis ánimam suam pónere, ita et ipsæ non dúbitent pro nómine pastóris occúmbere.

\noindent Ipse est, cui non solum gloriósa mártyrum fortitúdo, sed étiam ómnium renascéntium fides in ipsa regeneratióne compátitur.

\noindent Hoc est, quo Pascha Dómini in ázymis sinceritátis et veritátis legítime celebrátur; dum, ferménto véteris malítiæ abiécto, nova creatúra de ipso Dómino inebriátur et páscitur.

\noindent Non enim áliud agit participátio córporis et sánguinis Christi, quam ut in id quod súmimus transeámus; et in quo commórtui et consepúlti et conresuscitáti sumus, ipsum per ómnia et spíritu et carne gestémus.}
\newcommand{\responsoriumiii}{\pars{Responsorium 3.} \scriptura{\Rbardot{} Io. 10, 11; \textbf{H237}}

\vspace{-5mm}

\responsorium{I}{temporalia/resp-surrexitpastor-CROCHU-cumdox.gtex}{}}
\newcommand{\benedictus}{\pars{Canticum Zachariæ.} \scriptura{Io. 3, 16; \textbf{H271}}

\vspace{-8mm}

\antiphona{VIII G}{temporalia/ant-sicdeusdilexitmundum.gtex}

\vspace{-3mm}

\scriptura{Lc. 1, 68-79}

\vspace{-2mm}

\initiumpsalmi{temporalia/benedictus-initium-viii-G-auto.gtex}

\vspace{-1.5mm}

\input{temporalia/benedictus-viii-G.tex} \Abardot{}}
\include{hebdomadaii}
\include{feriaiv}
