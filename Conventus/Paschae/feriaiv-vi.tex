\newcommand{\oratio}{\pars{Oratio.}

\noindent Annue nobis, quǽsumus, Dómine, ut, quemádmodum mystério resurrectiónis Fílii tui sollémnia cólimus, ita et in advéntu eius gaudére cum sanctis ómnibus mereámur.

\pars{Pro pace in universo mundo.} \scriptura{Sir. 50, 25; 2 Esdr. 4, 20; \textbf{H416}}

\vspace{-4mm}

\antiphona{II D}{temporalia/ant-dapacemdomine.gtex}

\vfill

\noindent Deus, a quo sancta desidéria, recta consília et iusta sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium subláta formídine, témpora sint tua protectióne tranquílla.

\noindent Per Dóminum nostrum Iesum Christum, Fílium tuum, qui tecum vivit et regnat in unitáte Spíritus Sancti, Deus, per ómnia sǽcula sæculórum.

\noindent \Rbardot{} Amen.}
\newcommand{\lectioi}{\pars{Lectio I.} \scriptura{1 Io. 2, 18-29}

\noindent De Epístola prima beáti Ioánnis apóstoli.

\noindent Filíoli, novíssima hora est; et sicut audístis quia antichrístus venit, ita nunc antichrísti multi adsunt, unde cognóscimus quóniam novíssima hora est.

\noindent Ex nobis prodiérunt, sed non erant ex nobis, nam si fuíssent ex nobis, permansíssent nobíscum; sed ut manifestarétur quóniam illi omnes non sunt ex nobis.

\noindent Sed vos unctiónem habétis a Sancto et scitis omnes. Non scripsi vobis quasi nesciéntibus veritátem sed quasi sciéntibus eam, et quóniam omne mendácium ex veritáte non est.

\noindent Quis est mendax, nisi is qui negat quóniam Iesus est Christus? Hic est antichrístus, qui negat Patrem et Fílium. Omnis, qui negat Fílium, nec Patrem habet; qui confitétur Fílium, et Patrem habet.

\noindent Vos, quod audístis ab inítio, in vobis permáneat; si in vobis permánserit, quod ab inítio audístis, et vos in Fílio et in Patre manébitis. Et hæc est repromíssio, quam ipse pollícitus est nobis: vitam ætérnam.

\noindent Hæc scripsi vobis de eis, qui sedúcunt vos. Et vos unctiónem, quam accepístis ab eo, manet in vobis, et non necésse habétis, ut áliquis dóceat vos; sed sicut únctio ipsíus docet vos de ómnibus, et verum est et non est mendácium, et, sicut dócuit vos, manétis in eo.

\noindent Et nunc, filíoli, manéte in eo, ut, cum apparúerit, habeámus fidúciam et non confundámur ab eo in advéntu eius. Si scitis quóniam iustus est, scitóte quóniam et omnis, qui facit iustítiam, ex ipso natus est.}
\newcommand{\responsoriumi}{\pars{Responsorium 1.} \scriptura{\Rbardot{} Ps. 136, 5-6 \Vbardot{} ibid., 1; \textbf{H250}}

\vspace{-5mm}

\responsorium{VIII}{temporalia/resp-sioblitusfuero-CROCHU.gtex}{}}
\newcommand{\lectioii}{\pars{Lectio II.} \scriptura{Sermo 1 de Ascensione, 2-4:  PL 54, 395-396}

\noindent Ex Sermónibus sancti Leónis Magni papæ.

\noindent Non ii dies, dilectíssimi, qui inter resurrectiónem Dómini ascensionémque fluxérunt, otióso transiére decúrsu; sed magna in his confirmáta sacraménta, magna sunt reveláta mystéria.

\noindent In his metus diræ mortis aufértur, et non solum ánimæ, sed étiam carnis immortálitas declarátur.

\noindent In his per insufflatiónem Dómini infúnditur Apóstolis ómnibus Spíritus Sanctus; et beáto apóstolo Petro supra céteros, post regni claves, ovílis domínici cura mandátur.

\noindent In his diébus, duóbus discípulis tértius in via Dóminus comes iúngitur, et, ad omnem nostræ ambiguitátis calíginem detergéndam, pavéntium ac trepidántium tárditas increpátur.

\noindent Flammam fídei illumináta corda concípiunt; et quæ erant tépida, reseránte Scriptúras Dómino, efficiúntur ardéntia.

\noindent In fractióne quoque panis convescéntium aperiúntur obtútus; multo felícius horum óculis patefáctis, quibus natúræ suæ manifestáta est glorificátio quam illórum géneris nostri príncipum, quibus prævaricatiónis suæ est ingésta confúsio.

\noindent Per omne ergo hoc tempus, dilectíssimi, quod inter resurrectiónem Dómini et ascensiónem eius exáctum est, hoc providéntia Dei curávit, hoc dócuit, hoc suórum et óculis insinuávit et córdibus, ut Dóminus Iesus Christus vere agnoscerétur resuscitátus, qui vere erat natus et passus et mórtuus.}
\newcommand{\responsoriumii}{\pars{Responsorium 2.} \scriptura{Sap. 8, 18; \textbf{H251}}

\vspace{-5mm}

\responsorium{III}{temporalia/resp-alleluiadelectatiobona-CROCHU.gtex}{}}
\newcommand{\lectioiii}{\pars{Lectio III.}

\noindent Unde beatíssimi Apóstoli omnésque discípuli, qui et de éxitu crucis fúerant trépidi, et de fide resurrectiónis ambígui, ita sunt veritáte perspícua roboráti, ut, Dómino in cælórum eúnte sublímia, non solum nulla afficeréntur tristítia, sed étiam magno gáudio repleréntur.

\noindent Et revéra magna et ineffábilis erat causa gaudéndi, cum, in conspéctu sanctæ multitúdinis, super ómnium creaturárum cæléstium dignitátem humáni géneris natúra conscénderet, supergressúra angélicos órdines, et ultra archangelórum altitúdines elevánda, nec ullis sublimitátibus modum suæ provectiónis habitúra, nisi, ætérni Patris recépta conséssu, illíus glóriæ sociarétur in throno, cuius natúræ copulabátur in Fílio.}
\newcommand{\responsoriumiii}{\pars{Responsorium 3.} \scriptura{\Rbardot{} Ps. 131, 6-7 \Vbardot{} ibid., 8; \textbf{H251}}

\vspace{-5mm}

\responsorium{I}{temporalia/resp-alleluiaaudivimusea-CROCHU-cumdox.gtex}{}}
\newcommand{\laudes}{\pars{Psalmus 1.}

\vspace{-4mm}

\antiphona{VIII G}{temporalia/ant-alleluia-turco12.gtex}

\scriptura{Psalmus 76.}

\initiumpsalmi{temporalia/ps76-initium-viii-G-auto.gtex}

\input{temporalia/ps76-viii-G.tex}

\vfill

\antiphona{}{temporalia/ant-alleluia-turco12.gtex}

\vfill
\pagebreak

\pars{Psalmus 2.} \scriptura{Cf. Ps. 45, 5; \textbf{H354}}

\vspace{-4mm}

\antiphona{VII c}{temporalia/ant-desubpedeagni.gtex}

\scriptura{Canticum Annæ, 1 Reg. 2, 1-10}

\vspace{-2mm}

\initiumpsalmi{temporalia/anna-initium-vii-c-auto.gtex}

\input{temporalia/anna-vii-c.tex}

\vfill

\antiphona{}{temporalia/ant-desubpedeagni.gtex}

\vfill
\pagebreak

\pars{Psalmus 3.}

\vspace{-4mm}

\antiphona{III a}{temporalia/ant-alleluia-turco25.gtex}

\vspace{-2mm}

\scriptura{Psalmus 96.}

\vspace{-2mm}

\initiumpsalmi{temporalia/ps96-initium-iii-a-auto.gtex}

\input{temporalia/ps96-iii-a.tex} \Abardot{}

\vfill
\pagebreak}
\newcommand{\benedictus}{\pars{Canticum Zachariæ.} \scriptura{Io. 16, 12-13; \textbf{H244}}

\vspace{-5mm}

\antiphona{V g}{temporalia/ant-adhucmultahabeo.gtex}

\vspace{-3mm}

\scriptura{Lc. 1, 68-79}

\vspace{-2mm}

\cantusSineNeumas
\initiumpsalmi{temporalia/benedictus-initium-v-g-auto.gtex}

\vspace{-1.5mm}

\input{temporalia/benedictus-v-g.tex} \Abardot{}}
\newcommand{\preces}{\noindent Ad Deum, qui Christum resuscitátum dedit maniféstum fíeri Apóstolis,~\grestar{} has preces dirigámus:

\Rbardot{} Glória Christi clarífica nos, Dómine.

\noindent Pater lúminum, Deus, grato ánimo hódie te laudámus,~\gredagger{} qui vocásti nos in admirábile lumen tuum,~\grestar{} ad misericórdiam consequéndam.

\Rbardot{} Glória Christi clarífica nos, Dómine.

\noindent Nisus, quibus família humána suam ipsíus vitam humaniórem réddere sátagit,~\grestar{} per virtútem Spíritus tui purífica et róbora.

\Rbardot{} Glória Christi clarífica nos, Dómine.

\noindent Da nos ita esse hóminum servítio déditos,~\grestar{} ut ipsum genus humánum fiat oblátio tibi accépta.

\Rbardot{} Glória Christi clarífica nos, Dómine.

\noindent Illucescénte iam die, tua nos reple misericórdia,~\grestar{} ut per totum diem exsultántes in tuis láudibus iúgiter delectémur.

\Rbardot{} Glória Christi clarífica nos, Dómine.}
\include{hebdomadavi}
\include{feriaiv}
