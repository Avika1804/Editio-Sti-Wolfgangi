\textit{Tunc sacerdos et fideles signant se, dum sacerdos dicit:}

\Vbardot{} In nómine Patris, \grecross{} et Fílii, et Spíritus Sancti.

\Rbardot{} Amen.

Fratres caríssimi, postquam iam ab inítio Quadragésimæ corda nostra pæniténtia et opéribus caritátis præparávimus, hodiérna die congregámur, ut cum tota Ecclésia præludámus paschále Dómini nostri mystérium, eius nempe passiónem atque resurrectiónem, ad quod impléndum ipse ingréssus est civitátem suam Ierúsalem. Quare cum omni fide et devotióne memóriam agéntes huius salutíferi ingréssus, sequámur Dóminum, ut, per grátiam consórtes effécti crucis, partem habeámus resurrectiónis et vitæ.

\textit{Post monitionem, sacerdos dicit unam ex sequentibus orationibus, manibus extensis:}

Orémus.

Omnípotens sempitérne Deus, hos pálmites tua benedictióne \grecross{} sanctífica, ut nos, qui Christum Regem exsultándo proséquimur, per ipsum valeámus ad ætérnam Ierúsalem perveníre. Qui vivit et regnat in sǽcula sæculórum.

\Rbardot{} Amen.

\textit{Vel:}

Orémus.

Auge fidem in te sperántium, Deus, et súpplicum preces cleménter exáudi, ut, qui hódie Christo triumphánti pálmites exhibémus, in ipso fructus tibi bonórum óperum afferámus. Qui vivit et regnat in sǽcula sæculórum.

\Rbardot{} Amen.

\textit{Post Evangelium et homilia brevis:}

Imitémur, fratres caríssimi, turbas acclamántes Iesum, et procedámus in pace.
