Žalm 53.

Bože, jménem svým mi pomoz, *
mocí svou dej mi dojít práva.
Bože, vyslyš modlitbu mou, *
popřej sluchu slovům úst mých.
Povstávajíť cizáci proti mně, +
mocní mi o život ukládají, *
nemají Boha na zřeteli.
Avšak Bůh, hle, pomocník můj, *
Pán jest ochráncem života mého.
Obrať zlo to na mé odpůrce, *
dle své věrnosti je zahlaď!
Pak budu dávat ti oběti dobrovolné, *
slaviti, Pane, jméno tvé dobrotivé,
ježto mne z každé tísně vytrhuješ, *
že mohu na odpůrce vítězně hledět.