Žalm 120.

Pozdvihuji oči své k horám, *
odkud přijde mi pomoc.
Pomoc moje od Hospodina, *
Tvůrce nebes i země.
Nedá, by noha tvá kolísala, *
neboť nespí tvůj strážce.
Ejhle, nespí aniž dřímá *
strážce Israelův.
Hospodin střeží tě, Hospodin chrání tě, *
je ti po pravici.
Za dne slunce tě nebude pálit, *
aniž měsíc v noci.
Hospodin střeží tě všeho zlého, *
střeží tvůj život Hospodin.
Hospodin střeží tvůj vstup i východ, *
nyní i na věčné časy.