Žalm 92.

Hospodin kraluje, oděn jest velebností; *
oděn jest Hospodin a opásán silou;
upevnil zemi též, *
že se nekolísá.
Pevně stojí trůn tvůj od počátku; *
od věčnosti jsi ty…
Vlny vznášejí vysoko, Hospodine, *
vlny vznášejí vysoko svůj hukot
vlny vznášejí vysoko svůj jekot. *
Podivuhodnější nežli hukot spoust vodních,
nežli jekot mořského vlnobití, *
podivuhodnější na výsostech Hospodin.
Výroky tvé jsou nejvýš spolehlivé, *
domu tvému přísluší svatost, Hospodine, na věčné časy.
