Žalm 124.

Kdo v Pána doufají, jsou jako hora Sion; *
nehne se, na věky stojí.
Jako jsou hory kolem Jerusalema, +
tak je Hospodin na věky *
kolem svého lidu.
Neboť nenechá Hospodin žezla hříšníků nad údělem svatých, *
aby spravedliví nevztáhli snad po nepravosti ruce své.
Dobře čiň, Hospodine, lidem dobrým *
a upřímného srdce!
Kteří však na křivé cesty se uchylují, ty nechá zajít Hospodin se zločinci. *
Pokoj budiž nad Israelem!