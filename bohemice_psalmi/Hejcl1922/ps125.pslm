Žalm 125.

Až Pán obrátí osud Sionu, *
budeme jako u vytržení.
Pak budou plny úsměvu rty naše, *
a náš jazyk plný jásotu.
Pak bude mluvit se mezi národy: *
"Veliké věci Pán na nich učinil!"
Veliké věci Pán s námi učiní, *
proto se budeme veselit.
Obrať, Hospodine, náš osud, *
jako údolí v jižních krajích!
Kteří se slzami sijí, *
jásajíce budou žnouti.
Chodíme nyní sice s pláčem, *
nosíce símě na zasetí,
budeme chodit však domů s radostí *
snášejíce svoje snopky.