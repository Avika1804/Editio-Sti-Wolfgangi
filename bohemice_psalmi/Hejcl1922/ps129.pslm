Žalm 129.

Z hlubin volám k tobě, Hospodine, *
Pane, vyslyš hlas můj!
Budiž ucho tvoje nakloněno *
k úpěnlivé mé modlitbě.
Budeš-li, Pane, hříchy mít na zřeteli, *
Hospodine, kdož obstojí?
U tebe je však slitování, Pane, *
a pro tvůj slib v tebe doufám.
Důvěřuje duše má slovu jeho, *
doufá duše má v Pána.
Od časného jitra až do noci *
doufejž Israel v Pána.
Neboť jest u Hospodina milosrdenství, *
a hojná u něho spása.
A on vysvobodí Israele *
ze všech jeho hříchů.